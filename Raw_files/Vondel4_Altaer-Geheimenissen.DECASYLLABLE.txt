Zoo ras de zon, op 't vlughten van de schim
En schemering, haer hooft uit 's aertrijcks kim
Verhief, gehult met puick van vier en stralen;
Plagh Persen, om dien zichtbren glans t'onthalen,
 Gelijck verbaest, te schieten uit den droom;
En brullende van yver, zonder toom,
Te dringen in zijn kercken, naer d'altaren;
Om d'ydele eer van Mithras te bewaren,
Met gout, albast, gesteenten, offerpracht
 En wieroockgeur, een ieder in zijn kracht.
Zy vatten 't recht, doch schoncken 't onrechtvaerdigh:
Het allergrootste is d'opperste eere waerdigh.
 Ging dit in zwangk by zulck een tempelsmet;
Wat offereer wil mijn Altaerbancket
 Mijn Zonne der rechtvaerdigheit dan voegen?
Wat glori zal 't waerachtigh Licht vernoegen?
Geen staetsi is genoegh voor zoo een zaeck.
Wie leert my, hoe ick 't Heilighdom genaeck'?
Die zon, omringt van zes Geheimnismercken,
 Wiens glans vergult zoo menigh duizent kercken,
Van outs gesticht, zoo verre al 't woest gedruis
Des afgronts zwicht voor 't Kristgezegent Kruis.
 Dus sprack ick vast, en zagh den nacht verdwijnen;
Wanneer my quam met zijnen glans beschijnen
 Een Jongelingk, die statigh 't lange kleet
Naslepende in het stof, langs d'aerde sleet,
En 't wieroockvat den dagh in 't aenschijn zwaeide;
Terwijl de haen het licht ten bedde uitkraeide.
'k Zagh lieflijckheit en wijze majesteit
 In zijn gezicht: en 't was Godtvruchtigheit,
d'Aertsengel, die genegen my te leeren,
Zich quam zoo laegh, in 's weerelts damp, verneêren.
'k Ontfingk hem heel eerbiedigh, daer hy stont,
En storte in 't endt dees rede uit zijnen mont:
 Hoe dronck ick die met mijne inwendige ooren,
Bekommert, door geen druppel gingk verloren!
 Mijn voesterkint, dat op den boezem lagh
Van Godt, het Woort, en in zijn Godtheit zagh,
Ontsloot u klaer de grootheit en de waerde
 Van 't Kerckbancket, waer op de hemel d'aerde
Genadigh noodt. Wat toestel nu den gast,
Genoot op 't feest ten heilbanckette, past;
Hoe Godts Geheim met recht wort aengebeden,
Gedient met pracht; wat glans van wonderheden
 't Hooftheilighdom verheerlijckt en verciert;
Hoe heilzaem 't wort gespaert, gebruickt, geviert,
Uit Godtsdrift, door geen' lasterbeer te stuiten;
Dit zal mijn mont voor uw gehoor ontsluiten;
 Athenen dreef met reden, niet onwis,
 Dat d'oirzaeck werckt naer dees gesteltenis
En aert der stof, die zy gemoet in 't wercken.
Dit blijckt door proef en dagelijcksche mercken.
Een zelve zon, zich nimmer ongelijck,
Smilt sneeuw en was, verhardt de klay en 't slijck:
 Waer hof en poel den zonnestrael gevoelen;
Daer rieckt de hof; daer stincken alle poelen.
Den gast bekomt genoten droogh of nat,
Naer 't ongestelde of welgestelde vat
Der maegh, waer uit de leveraders trecken
 Haer zogh, dat heil of kortsen zal verwecken.
Aldus gedijt het allerheilzaemst dy
Tot moortvergift, of heilzame artzeny.
Wat baet het dat een Godtheit u bejegen'?
Aen 't recht gebruick of misbruick hangt de zegen
 Of vloeck. Wie in dees zuivre Godtsbron kijckt,
Bejegent staêgh den schijn, die hem gelijckt.
Joannes kome, of Judas koom' haer nader;
Zy onderscheit de liefde en Godtsverrader:
Zy oordeelt flux, wie God bemint, of haet,
 En licht de grijns der ziel, die mommen gaet.
Geen toetsteen melt zoo zeker en rechtvaerdigh
't Oprechte en valsch, het waerdigh en onwaerdigh,
Als 't eeuwigh Woort, in 't rechte en valsch genot.
Wie Godt onteert, verliest zijn eer by Godt.
  Het Man, een beelt van 't Manne, lest genoten,
Lagh in het vat, van louter gout gegoten.
Des morgens, eer het Manne in 't leger viel,
Wert velt en lucht gevaeght, als met een ziel
En adem, van Godts Geesten uitgeblazen;
 Om zonder smet het heir te komen azen,
Met hemelsch aes: hoe zal een Kristen dan
Dit lichaem zelf, verbeelt door Arons Man,
Met minder zorge en zuiverheit genaecken:
Dit lichaem, van geene Engelen te raecken,
 Dan sidderende, eerbiedigh en beducht.
Zal Godes Geest niet door een hemellucht
Des harten beemt van alle smetten klaren.
De leli, net en kiesch op heure blaren,
Verdient het eelst te drincken, dat 'er stort
 Van boven, eer de zon haer' steel verdort.
Is 't nutten van Godts lijf den Bruigom kussen
Met lip en mont? om zoo den gloet te blussen
En yver, die het hart van 's Konings Bruit
Te vierigh blaeckt; zy zie te voren uit
 Naer zuyveringe en cieraet, die haer passen:
Zy toy' zich op, en koom' niet ongewassen,
Op 't hoogtijt van dien grooten Assueer:
Zy werp' zich net voor 's Konings voeten neêr.
Is zy belust 't gekruiste hart te winnen;
 Zy cier' zich min van buiten, meest van binnen.
Van binnen was des Konings dochter schoon,
Door Davids snaer, by des gezalfden troon,
Ter rechte hant, te prijck gestelt, in 't midden
Der joffren, en bereit hem aen te bidden:
 Haer schoone ziel, van 't alziende oogh beschouwt,
Beschaemde rijck borduursel, parle en gout:
't Vergeten van haer' stam en vaders hoven,
Ging 's lichaems pracht en rijckdom wijt te boven,
En blaeckte 't hart des Bruigoms, onverzaet
 Staroogende op dat binnenste cieraet.
 Die 't Paeschlam zoude eerbiedighlijck genaken,
Moght in een weeck geensins het zuurdeech raken.
Het lichaem, dat besmet was, of melaetsch,
Vont, aen den disch des Paeschlams, nergens plaets.
 De kopre zee, van runderen gedragen,
Most Aron zelf en al zijn zonen vagen,
Eer zy 't altaer genaeckten, op hun beurt.
De toondisch hielt zijn zuiverheit besmeurt
Van 's Priesters mont, die ongespeent van vrouwen
 En wijn, zich durfde in 't heilighdom betrouwen;
Of raken 't broot met ongewasschen hant.
De Bontkist huwde en bont, als met een' bant,
De steene Wet en 't vat vol Manne t'zamen,
Zoo d'ouders zich, in schemering, dus schamen
 Te handelen onzuiver al het geen
Het hoogh bevel afscheide van 't gemeen
Gebruick, en paste alleen op een byzonder;
Zoo Moses Wet van steen by 't broot van wonder,
Alleen een beelt van 't vleeschgeworden broot,
 Te wonder voeght; wat zuivringe is te groot,
By helder dagh, voor 't Kristensche geweten,
Eer 't Kristus vint ten Paeschdisch aengezeten?
Daer Godt altaer, en JESUS Paeschlam streckt;
Daer Godt den disch met hemelsch voetsel deckt;
 Daer 't Manne, vol van Godtheit en genade
En zegen, schuilt, gelijck in 's toevals lade.
Al 't sprengkelen met water en met bloet;
Al 't zuiveren der Wet, in bron en vloet;
d'Afzondering, d'inwyding, 't voorbereiden,
 Was 't voorspel, dat u langkzaem zocht te leiden
Ten Offerdisch, in 't reinste pauweljoen,
Daer 't onrein hart besmet dien loutren zoen.
 En Kristus zelf, afspoelende de vlecken
Der jongeren, voor 't nieuw geheim, in 't becken,
 En droogende, zoo dienstbaer en gereet,
Hun voeten, vuil van stof en klam van zweet;
Betoont, hoe klaer zijn hant de ziel moet wisschen,
Eer zy ontfang' zijn dischgeheimenissen.
Sint Pauwels zet Korinthen op de proef,
 Eer 't volck, ten disch, door misbruick Godt bedroef',
Ja lade, in steê van onuitspreeckbaer voordeel,
Zich op den hals dat zwaer rechtvaerdigh oordeel,
En plaegh op plaegh; terwijl de gulzigheit
Dat dierbaer vleesch van broot niet onderscheit.
  Om dan te gaen naer Godt, langs outertrappen,
Zoo laet Geloof gerust voorhene stappen,
Niet steunende op al 't geen Vernuft u zeit,
Maer op den staf van 's Woorts almogentheit;
Breetweidender, in wercken aen te grijpen,
 Dan 't beckeneel, dat eng is, kan benijpen.
Het vast Geloof dringt diamantsteen door:
De Reden staet verbaest, en zwicht er voor.
't Geloof versuft voor verf noch schijn noch teicken:
Uw Reden kan dien hemel niet bereicken:
 Zy schiet te kort naer die bestarrende as,
En hoeft een leêr, als Jakobs ladder was:
Zoo kanze zich met hemellieden mengelen,
En worstlen, om dien palmtack, tegens Engelen,
Te Bethel; daer de Godt van Abram woont
 En rust, en zich, als in den droom, vertoont.
 Dan volge stracks het loutren van 't gewisse,
Door 't gloeiend vier der Schultbelijdenisse,
En Boete, die zich in haer tranen wascht,
Het lichaem toomt, terwijlze bidt en vast,
 Door temlust, en besnoeit de dertelheden
Van 't weeligh vleesch, weerbarstigh tegens reden.
't Gewisse, dat aendachtigh ziet om hoogh,
Gedooght geen vleck, ja min dan 't kreeftenoogh,
In 's menschen oogh; daer 't bezigh is met zoecken,
 En rolt 'er uit, wanneer het alle hoecken
Hebb' rein gevaeght. Noit stemden vuil en rein:
D'onreinigheit heeft niets met Godt gemein.
 Ootmoedigheit, bekennende haer snootheit,
En onverdienste, en d'onbepaelde grootheit
 Des grooten Godts, kruipt schaemroot ten altaer.
Men kent heur strax aen 't nederigh gebaer,
En kloppen voor haer' boezem, zoo boetvaerdigh.
Zy zucht en steent: o Heer, ick ben niet waerdigh
Uw aengezicht t'ontmoeten, en ick schroom
 En schrick uw kleet te raken by den zoom,
Om uw gena van achter t'achterhalen:
Die zielendauw bevochtight lage dalen,
Gezoncken vry wat lager dan mijn ziel:
't Was onverdient wat druppel op haer viel.
  De Liefde sluit het viertal, voor den drempel.
Hoe brant haer hart! hoe haecktze naer den tempel!
Daer Godt zijn liefde, op 't allerhooghst, bewijst;
Als hy de ziel met zijnen Zone spijst;
Het Lam, door 't vier der liefde, aen 't kruis gebraden.
 Nu kanze haer begeerte niet verzaden.
En roept: o Godt, dat my geen schepsel schey'
Van uwe liefde; of 't zichtbre my verley'
Van 't noit geziene in glorie eens t'aenschouwen;
Daer ghy uw gunst volkomen zult ontvouwen,
 Voor d'oogen van uw uitverkoren volck;
Het welck ghy hier slechts aenspreeckt, door de wolck
Van Rondigheit en lelizuivre blanckheit;
Naerdien uw glans te sterck is, voor de kranckheit
Van 't sterflijck oogh. Wat menschelijck gezicht,
 Wat oogh kost oit verdragen 't godlijck licht!
 Ootmoedigheit, Geloof, Belijdenisse
En Liefde u dus geleidende ten dissche,
Zoo worp u neêr, en bidt de Godtheit aen,
Die, onder vleesch en toeval van het graen,
 Zich houdt bedeckt, als onder dubble kleeden.
d'Altaerspijs wort, voor 't eten, aengebeden.
Wie 't Offer eert en aenbidt, eert gewis
Den Heilant zelf, die hier verborgen is,
Ja Vader, Zoon en Geest, een Godtheit t'zamen;
 Een eenigh Godt, betekent door drie namen.
Wel zaligh, die dees Godtheit eere biedt,
En meer betrouwt, dan 't oogh bereickt en ziet.
 'k Zal evenwel, om 't zwack gezicht te stercken,
Als met een' bril, door Droom en Voorbeelt wercken,
 En Profecy en overout Gebruick.
't Is billijck, dat de nacht der doling duick'
Voor zulck een' dagh, die eeuwen aen quam breken,
En knielde voor 't Altaergeheimnisteken,
Voor d'Offerspijze en Maeghdelijcke vrucht,
 Gelijck een dauw, gevallen uit de lucht.
 'k Zal Josef eerst op Jakobs acker stellen.
Men hoor wat hy zijn' broedren durf vertellen:
Wat of mijn droom, mijn nachtgezicht, my spelt?
Ick bondt met u vast schoven op het velt.
 Mijn schoof begost te rijzen voor mijn oogen;
Die zagen, hoe uw schoven nederbogen
Voor mijne schoof, die recht in 't midden stont.
De blinde nijt der broederen bevont
De kracht des drooms, toen zy met dootsche zielen,
 In Faroos hof, dien Vorst te voete vielen;
Aenbaden voor een' zienelijcken Godt,
En Godtheit, dien zy hoonden met veel spot;
In eenen put te Dothan nederlieten;
Verkochten aen Arabers, en verstieten
 Hun aller bloet, der broedren guighelspel,
Voor eigen slaef, ten dienst van Ismaël.
Wat broeder droomde, in 't laeghst van 's kints verneeren,
Dat dit noch eens Egypten zou regeeren,
En spijzen zelf, in bittren hongersnoot,
 Zijn haters zelfs, uit zijnen korenschoot.
Nu sprongk het slot der oude droomen open:
Nu bleeck al 't geen eerst dwaesheid scheen te hopen:
Nu zagh men flux die starren, zon en maen
Om Josefs troon, als om een Godtheit, staen,
 En doover glans voor klaerder stralen strijcken,
En 't glinstrend hooft van heele koningkrijcken:
De mensch bepael', wat beuren kan of niet;
Wat Godt begeert en toestemt, dat geschiet.
 Om nu het licht te scheppen uit de schimmen,
 En dagh uit nacht; zoo laet ons hooger klimmen
Naer JESUS zelf, in Josef uitgebeelt;
Gelijck de zon in eenen spiegel speelt.
Messias gingk zijn voorbeelts eige gangen:
Hy wert gehaet, verkocht, gesleurt, gevangen
 En onderdruckt: maer berstende uit het graf,
En stijgende by Godt; verworf den staf,
Die wetten stelt den hemel, helle en aerde:
Nu reickt hy uit den voorraet, dien Godt spaerde,
Van eeuwigheit, voor 't menschelijck geslacht:
 Die flus geboeit, gevloeckt zat, en veracht,
Wort aengebeên van Heidenen en Joden,
En Cherubijn en Serafijn, zijn boden:
En wonder is 't; wie kost dit flus verstaen?
Men bidt een' Godt, in schijn van koren aen:
 Men eert dees garf, die zielen kan verzaden:
Een droom wort waer: men durf niet langer raden.
 't Gezaeide graen lijt onder d'aerde last,
En boven d'aerde, en worstelt, daer het wast,
Met regen, zon en vorst en schrale vlagen:
 't Wort dickwils van een hagelbuy geslagen;
Terwijl het bloeit, of in zijn airen schiet
En zwelt: het lijt van mist en lucht verdriet:
En schoon de zein het maeide op 't velt ter neder,
Noch worstelt het met wisseling van weder
 En winden, eer het op den dorschvloer raeckt:
Daer gaet het op een beucken, dat het kraeckt:
De vlegel spaert dan halm, noch kaf, noch koren:
De korenair wort tot verdriet geboren.
 Vier tijden gaen in arbeit van dees vrucht:
 De herfst ontfanght het zaet; de winterlucht
De teere spruit; de lent de groene stelen:
De zomerzon begint den halm te gelen,
En kroont de vrucht, die 't leven onderhout,
Om 't blonde hooft, met eene kroon van gout,
 Met strael op strael; noch moetze in 't einde lijden,
Dat 's maeiers vuist haer koom' met zeissens snijden;
Dat d'ackerman haer binde en slepe en torss';
De vlegel haer op 's huismans dorschvloer dorsch';
De wan haer wann'; de molensteen haer breke;
 De voet haer knede, en 's ovens gloet haer steke
Op 't hooft, en sluit' de kruim in eene korst.
Zoo decktze op 't lest de tafel van den Vorst,
En spijst en voedt de Koningklijcke monden:
Zy stont op 't velt; nu wortze op 't hof gevonden:
 Flus deckte haer de schuur en grove zack;
Nu deckt haer 't hofgewelf en gouden dack.
O edele air, laet treffen, wat kan treffen;
Ghy neight uw hooft, om 't hooft om hoogh te heffen:
Laet hagelen, laet maeien, dorschen, slaen;
 Ghy valt, om eens op 's Konings disch te staen:
't Vernederen schijnt vruchteloos en deerlijck;
Doch geeft in 't eindt meer luisters aen het heerlijck.
 d'Onnozelheit begost in Edens lucht
Zoo 't nieuwe zaet te worpen van Godts vrucht,
 Door 't krachtigh ooft aen 't eerste paer gegeven,
Tot steunsel van geen eindtbereikend leven:
Natuur holp voort haer groeizaemheit op wegh,
In d'offergaef van Vorst Melchisedech;
De pen der Wet haer eigenschap afbeelde,
 En trock haer op, tot aen het peil van weelde:
Zoo dra 't saizoen der puickgenade quam,
En eene Maeght der zonnen zon vernam;
Ontfing de vrucht, van langer hant gezwollen,
Haer rijpheit, pit en voedtzaemheit, ten vollen;
 En neigende het hooft ter aerde, ontzagh
Noch stael, noch strick, noch vlegelslagh op slagh
Van haters en geharnaste soldaten,
Maer stont den wil des Scheppers gansch gelaten;
Die haer, door smaet en ramp en smart en noot,
 Bereide tot een levende outerbroot.
 Zoo groot een eer bestraelt de stralende airen,
Wanneerze op 't vlack der zegenrijcke altaren,
Door wil en kracht van 't aldoordringend Woort,
Veranderen [wie tsiddert niet die 't hoort?]
 In Kristus lijf; waer voor gekroonde zielen
Van Keizeren in stof eerbiedigh knielen;
Waer voor de wolck, vol Engelen, bevreest
Te rugge drijft; en over 't welck de Geest
Der Duive hangt met schitterende wiecken,
 Die uitgespreit naer Paradijsdauw riecken,
En stercken 't hart des flaeuwen in 't geloof:
Dan breeckt de glans der Godtheit door de schoof,
En troost de deught, en overtuight de boozen.
Geen Konstantijns, geen purpre Theodosen
 Ontzien zich hier rijxappel staf en kroon
En zwaert en schat dien hoogen outertroon
Te heiligen: o aller wondren wonder!
Zy zien de garf, en JESUS schuilt 'er onder;
Emmanuël; wiens overstreepte borst
 Met roeden wiert gegeesselt en gedorscht:
De met de vuist, des nachts, geslage kaken:
Dat aenschijn, om wiens schoonheit hemels blaken
En flickeren: dat hooft, gestelt ten toon,
Omvlochten met een scherpe doornekroon:
 Dat bloedigh lijf, geprickt, gekneet, gemalen:
Die borst, geweeckt in hartewaterstralen,
En bronnen, root van onwaerdeerbaar bloet:
Dat vleesch, ons broot, geroost voor zulck een' gloet
Van liefde, uit liefde, om 't hongrigh hart te spijzen.
 Wie zou dien Godt geen godlijcke eer bewijzen!
Godt zelf ontbeert zijn' wellust, en zijn wensch;
Verliest zich zelf, ten beste van den mensch;
Wort vleesch, wort niet, en, als het graen, begraven;
Verrijst, tot vrucht der ziele, in d'offergaven:
 Verrijst, als uit Arimatyes graf,
Op 't outerplat, en leit al 't sterflijck af.
De vyanden, die zulck een droom belachen,
Genaken nu, om zielbancket te prachen,
En sidderende, uit dootschrick, zonder toom,
 Aenbidden zelf dien uitgelachen droom.
En roepen luit: wy geven ons gevangen.
't Vernuft en Godt gaen ongelijcke gangen.
 Al 't stamhuis droegh een wonderlijck ontzagh
De Bontkist toe, waer in het Manne lagh;
 Afbeelding van 't bancket der Kriste monden.
Dees Voetschabel, waer op Godts voeten stonden,
Wert sidderende in Sion aengebeên:
d'Aertspriester trat, maer eenmael 's jaers, alleen
In 't hooghste koor, en storte zijn gebeden
 Voor 's Godtheits kist; haer eerverzuimers leden
Geen lichte straf; dat tuigh' de Bethsamijt,
En Filistijn, en hy, die ongewijt
Ten Priesterdomme, om beters wil, durf raken
De Heilkist, slechts van verre te genaken;
 d'Orakelkist van onbederfzaem hout,
Alsins vergult, bekorst met louter gout:
d'Orakelkist, betrouwt aen 's burgers wooning,
In 't eindt de rotse en tempel van den Koning.
Het bergen van dees Heilkist trouw en kuisch,
 Zijn' zegen giet in Obededoms huis:
Maer Michol, uit haer venster, Davids danssen,
Voor 's Heilighdoms aenbedelijcke glanssen,
Beschimpende, verdort, blijft kinderloos,
En voelt de kracht van 's Godtheits gloridoos;
 Bewaerster van het beelt, waer van u 't Wezen,
Zoo hemelhoogh en noit genoegh volprezen,
Gegunt wort, tot een' vryburgh, eer de Doot
Zich openbare, en zien laet', bleeck en bloot,
Gelijckze spoockt met vleeschelooze kaken,
 En aenstapt, dat haer dorre schenkels kraken.
Wel zaligh, die, in 't hygende verdriet,
Naer dezen troost en vasten vryburgh vliet:
Wanneer u maght van vyanden ontzeggen,
Is 't veiligh in Godts schaduw stil te leggen:
 Geen Cherubijn den vromen wisser deckt
Dan Kristus zelf, wiens vleugel wijder streckt:
De klockhen deckt haer ongepluimde kiecken,
Maar Godt zijn kint met dees genadewiecken.
O zielen, die belast zijt en belaên,
 Hier rust uw heil, aenbidt dit hemelgraen.
 Des Konings harp kan dees geheimnis raden,
Wanneerze speelt: Zy aten en aenbaden:
Iet vremts, gebeurt, of namaels te geschien:
Doch 't beurde noit: zoo kon 't zijn snaer voorzien,
 Veel eeuwen, eer 'd aenbidding van dit koren,
In Godt en vleesch verandert, wiert geboren;
Veel eeuwen, eer de Godtheit, onder schijn
Van muskadel en uitgepersten wijn,
Wiert aengebeên, van hoogen en van lagen,
 Die door 't kristal van wijn of wijndruif zagen
In 't aertsgeheim, ontsloten voor de Bruit
Des Bruidegoms; die hof noch kelder sluit
Voor haren lust en mont, zoo rijck in 't roemen;
Daer hy haer laeft met appelen, met bloemen
 Het hart verquickt, en met zijn vrucht vermaeckt,
Die door de keel haer, tot de ziel toe, smaeckt.
Dan roept zy: o mijn lief, o hooft der Vorsten!
Ghy hangt, als myrrhe, in 't midden op mijn borsten.
Ghy zijt mijn druif, en drenckt my met een' stroom
 Van wellust vreught en blyschap, zonder toom.
 De wijndruif, aen de druifbeeck afgesneden,
Beloofde 't heir een lant, zoo schoon als Eden;
Dewijl die tors in grootheit overwoegh,
En boogh den stock en schouder, die hem droegh,
 Tot een bewijs, wat weelige landouwen
Den stammen staen te winnen en te bouwen.
Het Toonbroot lagh, in Moses hutte, op gout,
Voor 's Priesters mont: het Manne wert betrouwt
Aen 't gouden vat, daer kunstige Englen glommen
 In 't koor, om 't jaer, van Aron eens beklommen:
Geen slechte roem, voor 't Jootsch woestijnbancket:
Het Paeschlam, vry van opspraeck vleck en smet,
Wert wel de bron der gaven opgedragen,
Die 't heir verloste, en Memfis trof met plagen:
 Zoenoffer wert van niemants hant geroert,
Dan die het merck der Godtgewijden voert;
Van niemant dan van Levijs mont gegeten,
In 't Heilighdom ter tafel aengezeten:
Maer Toonkorst, Man, Zoenoffer, Druif noch Lam
 Ontfingen oit, van Priesterlijcken stam,
Eerbiedigheit, die van een Godtheit tuighde,
Waer voor men zich, als voor een Godtheit, buighde:
Want dranck of spijs, die slechts het lichaem sterckt,
En voor een tijt, in grove harssens, merckt
 Een weldaet, eer gebeurt aen Godts geslachten,
En 't groot geheim, noch staende te verwachten;
Versmaên deze eere, als snoode afgodery:
Geen' offergast van Aron stont oit vry
't Aenbidden spijs der Wet, of merckgerechten,
 Als Godt: men moet aen Godt de Godtseer hechten,
Geensins aen stof, noch noit met Godt vereent:
Zong David dit, zoo had hy Godt verkleent;
Wiens eere en lof zijn schelle harp ontvouwde:
De Godtsspijs dan, die hy zoo vroegh aenschoude
 En aenbadt, was 't betekende Offerlam,
't Waerachtigh vleesch, waer in de Godtheit quam,
Ter goeder tijt, te voorschijn, om de zielen,
Die bevende voor haer op 't aenzicht vielen,
Te zegenen, op een verhole wijs,
 Met zich de rechte en aengebede spijs.
Nu zingt de Kerck met vreught, uit 's Konings bladen,
Ter goeder uur: Zy aten en aenbaden.
 Noch liet de Harp u na dit hooftbevel,
En erfgebodt: Aenbidt zijn voetschabel,
 Naerdien zy heiligh is: en Esaias
Riep overluit, voor d'aenkomst van Messias,
In 's hemels naem: De hemel is mijn troon,
Mijn voetbanck d'aerde. Indien ghy nu den toon
En galm van bey dees vierige Profeten
 Te gader huwt; hoe quijt ghy uw geweten?
Aenbidt en eert ghy d'aerde, een element;
De donder dreight, het vier des blixems schent
Vermetelen, die zich zoo dol vergapen,
En eeren niet den Schepper, maer 't geschapen;
 Dien loggen klomp, zoo woest en ongevormt,
En om wiens korst het water bruist en stormt:
Die Geest heeft noit afgodery geboden,
Noch zijnen roem vereert aen valsche Goden.
Verwaerloos liefst 't geen u wort opgeleit,
 Te Godtloos. Neen, 't waer ongehoorzaemheit
Te stoppen 't oor, voor aengebede lippen.
Hier drijft uw ziel, als midden door twee klippen,
By nacht. Wat raet? Zoeck Kristus, 't ware licht,
Dat schijnt u toe, en opent uw gezicht:
 Dat wijst u, hoe ghy veiligh, door het midden
Der barning heen, de klayaerde aen kunt bidden,
Oock zonder schant voor afgodt te begaen.
Hoe dat? Hy nam van aerde klayaerde aen;
Naerdien zijn vleesch van aerde is voortgekomen,
 En JESUS, Godt en mensch, heeft aengenomen
Zijn vleesch en bloet, van 't vleesch der Moedermaeght,
MARIA zelf, wiens ootmoet Godt behaeght:
En mits hy hier zijn dagen heeft gesleten
In 't vleesch, en gaf zijn dischgenooten t'eten
 Zijn eigen vleesch, tot heil, zijn opperste eisch;
Zoo eten nu geen gasten van dit vleisch,
Voor dat zy 't eerst aenbidden, in hun zielen.
Nu blijckt, hoe ghy voor Godts Schabel kunt knielen,
En storten voor zijn Voetbanck uw gebeên:
 Een dienst, die niet de Godtheit terght, o neen;
Maer eer verwerft haer zalige genade.
Wie dit verzuimt, vervalt in schuit en schade.
 Zoo leerden wy eer kraecken Davids galm
En goude noot, om 't pit van zijnen psalm,
 't Gemijtert hooft des zetels, te Hippone,
Sint Augustijn, verdadiger der kroone
Van Kristus; 't zy zijn glori wiert bestreên
Van Heidensch brein, of dolle Manicheen,
Of Donatist, in yver ongebonden,
 Of van den Draeck, die bruist, met zeven monden
Des Nijls, daer hy zijn adems gift ontdeckt,
En met den staert den hemel ommetreckt,
En na zich sleept een nacht van donkre starren,
Die elck haers weeghs verstroien en verwarren:
 Sint Augustijn, mijn voesterkint, mijn helt,
Heeft zoo gevat, 't geen 's Konings vinger spelt,
En aengebeên Godts banck in d'outerspijzen,
Waer op doorgaens al d'outste vingers wijzen.
't Milaensche Licht en d'overlichte cel
 Van Sint Jeroen zien, door Godts Voetschabel,
Des Heilants vleesch en lijf, van outs, als heden,
In Latium en Griecken aengebeden.
 Had Kristus mont alleen zijn' offergast
Het nuttigen van vleesch en bloet belast;
 't Waer schijnbaer, dat hy d'offereer wou missen,
Bij 't nuttigen der Dischgeheimenissen:
Maer nu zijn school op 't hooghtijt wort genoot,
Om etende t'erkauwen zulck een doot,
Waer door de ziel verworf dat lachend leven;
 Om drinckende rontom het Kruis te zweven,
En aen te zien dien lijder, dootsch en bang;
Die, voor elcx oogh gehange, kopre Slang,
Genezende d'aenbidders, onder 't eten,
Van 't moortvergift der helsche slangebeten;
 Zoo blijckt het, hoe d'alwijze Majesteit
U voedende, zich zelve voedt en weit,
In zulck een dienst van Godtseer, haer geschoncken:
Gelijck de Twaelve in JESUS lof ontvoncken,
Met ope keel, na'et heiligh nachtbancket;
 Besluitende al de feesten van de Wet;
Als 't leckerste, gespaert voor kiesche tongen,
Die Kristus eere in zijn versmaetheit zongen.
 Geniet de ziel hier 't vleeschgeworden Woort;
Wie twijfelt, dat den Zone toebehoort
 Een eer, zoo groot als d'eere van den Vader?
Wie eenen eert, vereertze bey te gader.
Wie een' onteert, onteertze te gelijck.
De Vader zalft den Zoon tot hooft van 't Rijck,
En zet den Zoon tot rechter aller Heeren,
 Op datze hem, gelijck den Vader, eeren:
Want overmits des Vaders en des Zoons
Eenwezicheit een' zelven glans des troons
Hem toeschiet, die het merck zoeckt van Godts stappen,
Zoo rijst hun eer met evenhooge trappen.
  De Vader schept in d'eer des Zoons vermaeck,
Al deckt de Zoon zich hier met verwe en smaeck
En geur, voor 't licht van zijn aenbidders oogen;
Of anders had Sint Jan zich zelf bedrogen;
Dees Morgenstar, die [eerze boete riep,
 En rees voor 't licht der weerelt, noch zo diep
Beneên de kim van 's moeders lijf gedompelt]
Van Kristus wiert verrascht en overrompelt;
Daer d'eene nicht haer andre nicht begroet,
En schichtigh merckt, met haren zwangren voet,
 Ter goeder uur, de Priesterlijcke drempels.
Dit hupplend wicht aenbadt den Godt des tempels
Van 't kuische lijf, 't bezielde altaer van Godt.
Elizabeth, verblijt om 't zaligh lot,
Haer lieve nicht, Godts Moeder, toebeschoren,
 Aenbidt de vrucht der Maeght, en 't ongeboren;
z'Aenbidt die vrucht door d'ongebore vrucht,
Die in haer lijf nu opspringt en verzucht,
En wenscht dien Heer zijn heirbaen te bereiden,
Waer langs hem 't volck naer Sion magh geleiden.
 Elizabeth, nu zwanger van haer spruit
En 's hemels Geest, berst blijde en vrolijck uit:
O Heilant! o der sterfelijcken Hoeder!
Wat lot was dit, dat zich uw eige Moeder
Zoo laegh verneêrde, en door mijn huisdeur drong?
 Want op haer groete en heilzame intre, sprong
En huppelde het kint in mijnen lijve.
O simple duif, MARIE! aen u beklijve
Die zegen, u van Gabriel belooft.
O welck een zon van heil bestraelt uw hooft;
 Beschijnt uw hair: 't believe u hier te beiden,
Drie maenden langk, te kort voor 't bitter scheiden.
MARIE zelf, met al haer ingewant,
Springt op, aenbidt en eert dit godtlijck pant,
't Beloofde zaet, dat in haer lijf besloten,
 Noch nauwelix zijn' wortel heeft geschoten:
z'Aenbidt haer bloet, in 't bloet de majesteit
Van haren Godt, zoo menige eeuw voorzeit.
 Drie Koningen, die voor de kribbe lagen,
Aenbaden 't Kint; hoewelze nergens zagen
 Iet goddelijx, in Davids armen stal,
Verkleumt van kou, verdruckt van ongeval,
O sterck Geloof van 't Oosten! dat loopt zoecken,
Met eene star, de zon, bekleet met doecken,
En offren myrrhe en wieroockgeur en gout,
 De vrucht der Maeght, dien ouden stock betrouwt:
Het laet zich van 't vernuft niet ommezwindelen,
Noch ongeloof; maer starooght door de windelen,
Door vel, door vleesch, op d'afgestege vlam
En zon, bewolckt met vleesch van Jesses stam.
  De Moorder, die den dootkreet ving van 't leven;
Mijn Godt, mijn Godt, hoe hebt ghy my begeven?
En 's hemels tong zagh proeven gal en eeck;
Daer Godt geen' mensch, maer eenen worm geleeck;
Zagh door 't geloof, als door een verrekijcker,
 Godts Zoon, Godt zelf, gehangen aen den spijcker,
En drijven op drie yzers, naeckt en bloot,
Die d'assen draeit van 's hemels ronden kloot,
En 't Paradijs, zijn Noortstar, zijn verlangen.
Hy badt om in dien arm te zijn ontfangen,
 Die aen het hout gereckt hing en gehecht.
Dat heet aen Godt gelooven, slecht en recht;
Verzoecken heil aen een' gekruisten Koning,
Die zelf gestraft, met d'opperste belooning
Zijn' dienaer troost, in 't bitterste der pijn.
 Het punt van scherp geloof dringt door den schijn.
 De Hooftman zelf, met zijne Kristverachters
En moordenaers, by 't Kruis gestelt tot wachters,
Aenschouwende 't bezwijmen van het licht
Der middaghzonne; en 't breken van 't gezicht
 Der alziende ooge; en hoorende de woorden
Van 't stervend hart, die hem zijn hart doorboorden;
En voelende het rijten van de rots,
En 't sidderen der aerde, riep: 't is Godts,
Waerachtelijck dit is Godts uitverkoren,
 De rechte spruit uit 's Godtheits stam geboren;
Een zwaer betight doch gansch rechtvaerdigh mensch.
Het jammert hun dat zulck een bloem verslens':
Zy sidderen: de moedt is hun ontzoncken,
Die 't lam noch strax met stale vuisten kloncken
 Aen 't schendigh hout: de dienaers van het Rijck
Der weerelt staen en sterven onder 't lijck:
z'Aenbidden 't lijck, van ziel en geest versteken,
Maer niet van Godt, betuight door menigh teken.
Wie weigert dan t'aenbidden 't levend vleesch
 Des zelven Zoons, die opvoer en verrees?
 De Kristeer stont gehecht aen plaets noch tijden,
Zoo wel voorhene, als na zijn bloedigh lijden.
Op straet en wegh en velt, in stal en huis,
By kribbe en disch en graf en onder 't kruis
 Aenbadt men hem (van sterflijckheit omtogen,
Of lijdenloos) met hart en hooft gebogen:
Zijn Godtheit straelde in der aenbiddren ziel,
Die, door dien glans verbaest, ter aerde viel:
Zijn Godtheit was de stof en rechte reden,
 Waerom hy wiert gedient en aengebeden.
Waer 't lichaem is, daer volght de Godtheit me:
Zoo hangt die dienst verknocht aen tijt noch ste.
't Geheimmerck deckt zijn lijf en Godtheit t'zamen:
Zoo hoeft ghy u dien Godtsdienst niet te schamen;
 Klaer uitgedruckt, door 't heerlijck hooftgebodt:
Aenbidt en Dien alleen uw' Heer en Godt.
Al wort die naem den Vader toegeschreven,
Sint Thomas noemde oock zoo 't verrezen leven:
Waerom de Kerck, die voor de Godtheit vecht
 Van 't Woort, het eert, uit kracht van 't godlijck Recht:
Gelijck de Harp die schoone Bruit, in 't midden
Van 't hof, haer' Heer en Koning aen leert bidden;
Den schoonsten mensch van 't menschelijck geslacht;
Dien mont bedauwt met zegen in zijn kracht;
 Dien helt, voor wiens geweer de haters storten;
Dien Godt, wiens troon den tijt zijn wieck zal korten;
Dien Godt, van Godt gezalft op hooft en kleet,
Als noit geen' Vorst, noch Priester, noch Profeet:
De Konincklijcke en kuische Maeghden haecken
 Zich, in zijn' geur van eere, te vermaecken;
En hy, wiens staf d'onbillijckheit verdelght,
Zich dezer eere, en billijck, geensins belght.
 Ontziet men zich dien noit genoegh geprezen
t' Aenbidden, in de schaduw van het Wezen
 Des toevals; zoo veel onvolmaeckter dan
Zelfstandigheit, zijn bron, naest Godt, waer van
Zelfstandigheits en toevals Wezen sproten;
Gewis m'ontziet 't geen Godt noit heeft verdroten;
Toen hy verscheen, in schijn van vier of vlam:
 Of, als een duif, van boven dalen quam;
Of in geruisch des wints, dan hardt dan zachter.
De Godtheit schat den toeval voor noch achter
Zelfstandigheit, gelijck uw laegh vernuft;
't Welck stamerende, in 's hemels zaken suft,
 En twijffelt; niet of 't moet de Godtheit eeren,
Maer in wat verwe, en onder welcke kleeren.
 Dan braeckt de hel haer zwarte gal op 't wit;
Als of dees rock den Kersten Godt miszit;
Die zoo met schimp en smaet te rugh gezonden,
 Herodes en Pilatus, die flus stonden
In vyantschap, vereenight met een' glimp
Van blijden pais, geboren uit Godts schimp;
Waer na zy bey, verstooten van Godts erven,
En over zee, ten schimp der menschen, sterven,
 In 't rouwgewaet, in 't zwart, vol ongenoeght;
Want zwart de hel, als wit den hemel, voeght.
 De Godtheit quam den Stammen eer gemoeten,
Op klaer safier; dat onder hare voeten
Zoo zuiver blaeuwde, en scheen in 't oogh, van veer,
 Als d'ope lucht, by helder zomerweêr:
Of zy ontsloot haer heerlijckheit den volcke,
In eene goude of in een zilvre wolcke;
Of in een' glans van licht of regenboogh,
Gespannen van gemengelt kleur, om hoogh.
 Mijn arentsoogh, dat in Godts boezem boorde,
Mijn Arent, die Godts Moeder onderschoorde,
In 't barnen van zoo veelerley misbaers;
Zagh haren Zoon, omringht van kandelaers,
In 't lang gewaet, bedecken al zijn leden;
 Het gout zijn borst, het sneeuw zijn kruin bekleeden;
D'ooghappels van zich branden met een strael;
Zijn voeten gloên, als brandende metael:
Zijn scepter was een zevenstar; zijn rede
Een schittrend zwaert, van weerzy scherp van snede:
 Het aenschijn blonck, in Pathmos bruinen nacht,
Gelijck de zon des middaghs, in haer kracht:
Zoo quam Sint Jan de groote Heilant tegen,
Voor wien hy zweem, en neêrviel, gansch verslegen.
Sint Pauwels zagh en hoorde Godt in 't licht,
 Dat hem verscheen, en blixemde in 't gezicht.
Geen wet verbint de Godtheit van den Zone,
Dat zy zich juist naer iemants zin vertoone.
De hemel maeckt zijn heerlijckheit bekent,
In schijn van 't een of 't ander element;
 Of in geruisch van wint of lucht of veder;
Of by het schoon of by onstuimigh weder.
Dees Majesteit bedeckt zich in den schoot
Van hemelsch blaeuw of van karbonkelroot;
Of zat ten toon voor tweemael twalef zielen,
 Op een smaragd, zijn' stoel, waer voor zy vielen
Op 't aengezicht, en smeten elck haer kroon
Voor zijn gezicht, als sardis, en zoo schoon,
Als puick van jasp; waer van zich 't oogh verwondert:
De zetel braeckt vast vier en vlam, en dondert:
 Vier dieren, rijck van oogen, zingen lof
En eere toe den Vorst van 't eeuwigh hof:
Hoe voeght dat wit die vierentwintigh grijzen!
Terwijl zy 't Lam, den Zoon, den Schepper, prijzen:
De schael vol reux, en harpen eeren hem,
 Die eeuwigh leeft in 't nieuw Jerusalem.
 En waerom 't Wit belachen, als een zotheit;
Dewijl het is de rechte draght der Godtheit,
En Godts lievrey, waer Geest of Heiligh zwiert,
En feest of dienst ter zaligheit verciert.
 d'Orakelhut verciert zich met tapijten,
Gestickt met wit. De wijding der Levijten
Noch Arons riem en rock en tulleband
Versmaên geen wit, gelijck een merck van schant:
Ja Aron zelf versmaet zijn opperkleeders,
 Wanneer hy, voor de wolcke en Engleveders
Van 's Godtheits Kist, eens 's jaers, in enckel wit
Verschijnende, voor twalef stammen bidt.
d'Olijfbergh kan der Englen draght getuigen,
Gelijck het Graf, waer voor Aertsenglen buigen:
 En Thabor zagh weleer 't gezalfde hooft,
Der Englen zon, in 't wit, dat sneeuw verdooft:
Sint Peters hart begost van lust te blaken,
Hy riep: ay, laet ons hier drie tenten maecken.
De Vader borst ter wolcke uit met dees stem:
 Dit is mijn Zoon, mijn hart, dies hoort naer hem,
Die op mijn' bergh verandert voor uw oogen,
En met dat sneeuw en krijt wort overtogen.
 Dat Josef hier noch eens te voorschijn koom',
Die [spellende, uit den Koningklijcken droom
 Van koeien en van dorre en weelige airen,
De zeven vette en zeven magre jaren]
Tot Rijxvooght en Geheimraet wort gewijt,
Met 's Konings ringk en keten ommerijt,
In witte zijde, op Faroos eigen wagen;
 Die 't blancke beelt van JESUS heeft gedragen;
Van JESUS, die onnozelijck gehaet,
Wort aengebeên in 't hagelwit gewaet
Der offerspijs; het voetsel aller scharen,
Aendringende in zijn kercken, voor d'altaren.
  De Koningin der Mooren, die haer zon
[Om 't aenschijn van den grooten Salomon
't Aenschouwen] met kameelen rijck geladen,
Den rugge boodt, en gaf dien Vorst te raden,
t' Ontvouwen 't geen zoo diep gedompelt lagh;
 Verbaesde zich, toen zy den tempel zagh,
En 't elpen hof: de pracht en stoet van knechten,
Brantofferhande en spijs en dischgerechten:
En staende eerst stom, voor dien ontsloten mont,
Borst uit: ick peil een wijsheit, zonder gront:
 'k Beschiet een' top, van geenen Reus te treffen.
De Faem, gewoon haer roemstof te verheffen,
Tot walgens toe, verzweegh my 't halve deel:
Al 't geen ick zie en hoor is eens zoo veel.
Geluckigh, ja geluckigh zijn deze ooren,
 Die om uw' troon en disch, uw wijsheit hooren:
Gelooft zy Godt, die 't hooft van zoo veel raets
Dees kroon opzette en zalfde in 's vaders plaets.
Aenvaert dit gout, dit wierroock, dit gesteente,
En heersch met Godt, tot heil van zijn gemeente.
  Maer Salomon, met al zijn majesteit,
Verdoofde noit, in zulck een heerlickheit,
't Natuurlijck kleet van een verwelckbre leli;
Veel min de bloem en kracht van 't Evangeli;
De blancke bloem van Kristus, op het velt
 Van 't hoogh altaer, zijn jongren voorgestelt,
Tot eenen geur der ziele, voor de ziecken,
Die deze lucht, ter goeder ure, riecken.
Helene komt, met al haer Keisren, zien
Door 't lelibladt, op neêrgeboge knien,
 Den Koning zelf, dien Davids zoon afbeelde,
In 't kittelenste en bloeienst zijner weelde.
Zy staet verbaest, daer 't Kerckorakel scheit
Het wit van 't zwart; en Godts verholentheit,
Niet langer wil verbloemen noch bewimpelen;
 Maer zulck een' glans ontsluiten voor den simpelen.
Wat Koning, wat Profeet verlangde niet
t' Aenschouwen en t'aenhooren 't geen zy ziet
En hoort van Godt, bedeckt van 't licht der kleuren;
Doch 't moght hun, voor hun' sterfdagh, noit gebeuren.
 Breng wierroock, gout, gesteente, en strijck uw' roem,
Ter eere van deze outerlelibloem.
Wat eere kan te hoogh ten hemel steigeren,
Zoo Englen zelfs 't altaer geen wierroock weigeren?
Wy Engelen aenbidden voor Godts troon,
 En zingen lof den Vader en den Zoon,
't Onschuldigh Lam, het welck uw schult most boeten,
En nu om hoogh de starren treet met voeten.
 d'Aenbidding van dien heimelijcken schat
Niet duister oock uit tekens wort gevat,
 Van stap tot stap der yverighste tijden,
Ontlast van kruis, of steenende onder 't lijden.
Sint Pauwels straft 's Korinthers onbescheit;
Vermits het niet Godts lichaem onderscheit
Van andre spijze, en terght zijn taeie roeden,
 Die 't kranckbedt slaen en d' aders leeren bloeden.
Mijn Pius straft, by uitgedruckte wet,
Den reuckeloos, die JESUS disch besmet
Met heiligh bloet; en leert den wrevlen schricken,
Ja met zijn tong dat diere altaerbloet licken.
 Tertulliaen draeght zorgh voor kelck en kruim;
En beeft, indien men 't Heilighdom verzuim',
Of iet vertrede of plenge en storte op d'aerde:
Zijn yver schat dit lijf op zulck een waerde,
Dat hy vervloeckt, indien de kunstenaer,
 Die Afgoôn snijt, het offere op 't altaer
Met zijne hant; geleken by de vuisten
Der wreede Joôn, die Godt in 't lichaem kruisten:
Hy acht die hant eer waerdigh afgezet,
Dan datze zich aen 't Heilighdom besmett'.
 Geen Kerckscholier moght met zijn ooge aenschouwen
Dit Kerckgeheim, geen leerkint te betrouwen.
Een reden die het Kerstendom ten spot
Gedijde; als of het zijn' verborgen Godt
En Godtheit eerde in 't heimlijck en gestolen.
 De schat en pracht vereerende 't verholen
Geheim en noit volprezen zieljuweel,
Van overouts, betuigen u geheel
Wat anders, dan men schafte op Arons disschen:
Waerom met recht d'Altaergeheimenissen
 Zich legerden en bloncken overal
In zilver, gout, gesteente en berghkristal.
Geen rijckdom kan 's Geheimmercks eer bepalen:
Al schittert het in 't middelpunt der stralen
Van eene zon, of heldre halve maen,
 Met kunst volwrocht: al bidt de Kerck dit aen
In 't zilvren licht van eenen tilbren toren:
Al berght een duif van gout dit hemelkoren,
Dat zielen kracht en zaligh voetsel geeft:
Of zoo een lam schier knickebeent en beeft;
 Terwijl het deckt met dierbaer vlies en vlocken,
Het Kruislam, voor Pilatus stoel getrocken:
Of zoo het schuilt, in d' opgepickte borst
Des pellikaens, die kunstrijck vast den dorst
En honger van zijn jongen pooght te stillen,
 Met hartebloet en aderen, aen 't lillen
Van bittre pijn. Ick heb door mijn beleit
't Altaergeheim, met kunst en kostlijckheit
Vereert; geensins om onwaerdeerbren zegen
Met Ofir en gansch Oosten op te wegen,
 Als in een schael: al goot men eenen klomp
Van al het gout des aerdboôms, 't waer te plomp,
Zoo mijn godtwaerde en grijze godtverlichten,
Die d'oude Kerck door maght van schatten stichtten,
Door schatten slechts beooghden hunnen zoen.
 Zy zochten zoo den yver aen te voên;
Op dat het hart door zulck een' glans bewogen,
Te zuiverder voor 's Hartekenners oogen
Verschijnen moght, en nimmer onbereit
Genaken 't licht der Offermajesteit.
 Wat wulpscheit durf 't Geheimmerck dan onthouden
d'Aenbiddinge, op den voorgangk der aelouden;
Besteênde aen Godt hun wierroock, purper, gout,
Kristal, gesteente en marmer, trots gebouwt
Tot aen de lucht? wat koorzangk, welcke altaren
 Beval ick d'eer des godtsdiensts te bewaren!
Met reden, meer door dier metael ge-eert
Dan Moses Wet, in steenen gegraveert,
Of Arons staf en wonderlijcke roede,
Of 't Manne, een beelt van 't broot, dat zielen voedde.
  En Kristus zelf vermaeckt zich met deze eer;
Hoewel hij d'eer van Vorst en tijtlijck Heer
En tittelen zich belght en pooght te vlieden.
Sint Magdaleen, genegen eer te bieden
Haer' Heer, haer' Godt, aen Simons disch te gast
 Gebeden; breeckt dat kostelijcke albast,
En giet dien geur op 't hair, van Godt begoten
Met meer gena dan al zijn lotgenooten:
Noch schaemtze zich t'ontmoeten zijn gezicht
Van vore, en volght van achter haren plicht;
 Als quaemze 't lijck zijn leste staetsi manen.
Zy zalft, zy wascht zijn voeten met haer tranen:
Zy kust en drooght zijn voeten met heur hair.
Iskarioth en d'ander huichelaer
Bestaen dien dienst van eere te bedillen:
 d'Een schat dien geur te spreien, schatten spillen;
Veel nutter aen 't nootdruftigh hart besteet:
En d'ander acht dien heiligen Profeet
Besmet, naerdien dees smet zijn lijf durf roeren:
Haer Voorspraeck vangt dan aen het pleit te voeren,
 Tot voorstant van 't verneêrt gekneusde hart;
En looft haer daet, die bey dees wrijters smert:
Ghy Simon, brusk in 't goede te versmaden,
Verzuimde zelf met water my te baden:
Zy wascht mijn' voet met haer gesmolten oogh,
 En wischt mijn been met pracht van vlechten droogh.
Ghy huisvooght zuimde uw' tafelgast te groeten
Met eenen kus; zy kust en lickt mijn voeten.
Ghy goot noch zalf noch oly op mijn hooft;
Zy zalft mijn' voet met balssem, my belooft:
 Zy toont aen my haer liefde, waert vergouden:
Haer wort een boeck vol dootschult quijtgeschouden:
Zy rijs' getroost, en schrick voor straf noch roe.
Zoo keert hy 't hooft dien Kristverrader toe:
Wat zorght ghy om den nootdruft te begaven?
 Dees zalft mijn lijck, mijn lichaem, voor 't begraven.
De lieve geur van haer godtvruchtigh werck
Zal, Oost en West, zich spreien door mijn Kerck
En 't blaeuw gewelf, van mijnen duim gemeten:
Ja tijt noch eeuw zal Magdaleen vergeten.
 Iskarioth, die haren godtsdienst haet,
Staet op, en worght zijn ziel door 't Godtsverraet.
Dat geene ziel haer heil dan zoo vergisse,
Noch, onder kruims en druifs gestaltenisse,
Verwaerloos' nu t'aenbidden 't zelve hooft,
 Den zelven voet, en 't lichaem haer belooft
Op 't godtsaltaer, in schijn van montgerechten.
Aenbidt, onthaelt zijn Godtheit met uw vlechten:
't Altaer verstrecke een voet, daer Godt op rust:
Brengt nardus: zalft, bewieroockt, wascht en kust:
 Verbezight hier albast en geur en schatten:
't Geen Kristverraer noch huichelaer kan vatten,
Dat bidt vry aen, in huis in kerck en hol:
Het Kristcieraet zy prachtigh en sta vol,
Tot roem des Godts, die Magdaleen verdadight,
 En hare boete en Kristplicht begenadight.
 En niemant schricke, als of dees Kristdienst zy
Een brootdienst, en gevloeckte afgodery;
Naerdien het broot, door 't vier des Woorts verslonden,
Niet wort gedient, noch spijst godtvruchte monden,
 Daer 't lochenend zijn zellefstandigheit
Zijn' toeval laet, die 't heiligh Lam bespreit:
Waer van wy schier geen tuigen meer behoeven
Dan d'ouden, die d'afgodery begroeven
En 't Heidendom verdelghden, door het pit
 Van vast bewijs: of broghten tot hun wit
Door wonderdaên, gedondert door de landen
En steden, daerze als heldre fackels brandden,
En schenen wech des afgronts duistren nacht;
Ten spigel van 't afgodische geslacht;
 Waer onder hier, door menigh wonderteken,
Sint Willebrort de harten heeft ontsteken;
Die, daetlijck schuw van Wodan, zon en maen,
Dien Regenboogh der Kercke baden aen.
En twijfelt ghy? Sla open 's lants kronijcken,
 Daer zal de trouw van deze waerheit blijcken.
 De Wrevel schreeuwt, hoewel dit luttel sluit:
d'Een Afgodt dreef den andren Afgodt uit.
Is 't waer? zoo heeft de hel de hel bestreden,
En krijgh gevoert met hare medeleden:
 Zoo moet het Rijck des afgronts onder gaen;
Dat in zijn kracht, tot Kristus komst, zal staen,
En nimmer scheurt in hatelijcke deelen;
Terwijl het stoockt zoo bloedige krackeelen,
Door kettery of zucht tot baet en staet,
 Waer van zijn stoel op d'aerde zwanger gaet.
Geen Afgodt heeft dan Afgoôn uitgedreven:
Maer JESUS zy dese eere toegeschreven.
Waer hy verschijnt met zijn gezegent Kruis,
En Naem vol krachts, ruimt Belial het huis.
  Hier lust het my, door eene proef van wonderen,
Beknopt in 't oor des lasteraers te donderen,
Ter eere van 't Geheimmerck, geschoffeert,
Door 't zaet, dat geen Afgodendom bekeert,
En 't Kristendom verkeert, zoo eigenzinnigh,
 Zich quetsende aen Godts prickel, al te vinnigh,
Door lasteren van 't geen het niet verstaet,
Of wil verstaen, uit schrick voor schade of haet.
 't Geheimmerck schuift het vlies van 't oogh der jongeren,
In Emaus, daer zy naer Kristus hongeren:
 't Verkeert in steen in 's misbruicks valschen mont:
Het sart tot wraeck den Libyaenschen hont,
Verscheurende den schender en verwaten:
't Heelt kranckheên, lang van kunst en kruit verlaten:
't Vertoont een kint, terwijl 't geoffert wort:
 't Ontgort het lijf, van spokery omgort:
Het vaeght het huis, van spokery bezeten:
Het overtuight het wroegende geweten:
Het bloedt, indien 't de Jootsche poenjaert prickt:
't Ontsteeckt een vlam, die 's Priesters hairen lickt:
 Het wort verlicht van Englen op d'altaren.
Wat element moet niet zijn Godtheit sparen?
Hoe sidderen, voor 't Heilighdom beducht,
Het vier en d'aerde en 't water en de lucht!
 Het vratigh vier trompette, o Amsterdammers!
 Den Aemstel toe, hoe Godt in d'Outerlammers
Wort aengebeên, daer 't vinnighste element
't Aertsheilighdom der Kercke zengt noch schent;
Het zy men 't laet de kolck des haerts bevolen;
Het zy de vlam uw koopstadt leit in kolen,
 Met Godts kappel en 't heiligh pauweljoen;
Daer zelf de gloet der zercken noch den schoen
Der burgeren blaeckt: waerom zy 't Wonder groeten
Eerbiedighlijck, met ongeschoeide voeten,
Als Amrams zoon de heiligheit der ste,
 Daer 't vier in 't bosch het loof geen hinder deê.
 De Byen, die URBAEN zijn' schilt vercieren,
d'Eerwaerdigheit van dees Geheimnis vieren,
En vlechten door Godts aendrift, om Godts Merck
In haren korf, een kleine wasse kerck,
 Met venstren, koor, altaer en galeryen.
Het is dan reên, dat mijn vernufte Byen,
Vast zwarmende om den Bykorf van URBAEN,
Om 't Heilighdom geen wasse muren slaen;
Maer diamant, karbonckels en metalen,
 Waer op de zon zich blint ziet met haer stralen.
't Was billijck, dat zijn Byzwarm, spade en vroegh,
Ten Kruisbergh vloogh, van waer hy met zich droegh
Het hemelsch puick van kruisdauw sap en geuren,
Geschept uit rooze en outerlelikleuren;
 Al stof tot wasch en honigh, voor den korf
Der ziele, om wie Godts bloem verwelckte en storf.
 Om, door een klaer aelout roemwaerdigh wonder,
U, in dien dienst en Godtseere, in 't byzonder
Te stichten, lust my noch te rugh te treên
 Vele eeuwen, naer Gregoor Nazianzeen,
Dat Oostersch licht, 't welck, onder zijn scholieren,
Telt Sint Jeroen en andren, waert te vieren.
Nu luister toch, wat die doorluchte Helt
Der Kercke u van Gorgonia vertelt,
 Zijn zuster zelf; de spiegel aller vrouwen,
Die trouwende oock de hant des Heilants trouwen.
Zy rijght een snoer van deughden om haer' hals:
Haer godtsdienst, rein en louter, wraeckt het valsch:
Zy yvert slechts den Opperste ten prijze.
 De broeder roemt haer daet, op deze wijze:
 De felheit van haer kranckheit, buiten 't spoor
Der koortsen, sloegh al 't lichaem door en door,
En koockte 't bloet, dat stremmende in zijn aren,
De leên verstijfde, als ofze marmer waren;
 En holp het brein aen 't hollen; niet een poos,
Maer deze quael hielt aen, als endeloos;
En baerde een meer dan menschelijcke ellende,
Die d'artsen tarte en kunst noch kruiden kende.
Der ouderen godtvruchte tranen, eer
 Om hoogh verhoort, vermoghten nu niet meer.
De kerckgebeên des ganschen volx in rouwe,
Als om zich zelf, gestort voor zoo een vrouwe,
Die al de stadt te bedd' holp van verdriet;
Al wat men zocht of aengreep was om niet.
 Wat doet dees ziel, nu ieder zit verlegen?
Aen welck een arts verzoecktze troost en zegen?
Ay luister toe: hier leit dit wonder t'huis.
Toen ieder een nu wanhoopte aen haer kruis,
En niet vermoght met bidden, schreien, wenschen,
 Ging zy den arts, den toevlught aller menschen,
By duister nacht opkloppen, op een stont,
Waer in zy juist een drop verquickings vont.
Zy worpt zich vlack, met een gerust betrouwen,
Voor 't outer neêr, met hant en knie gevouwen,
 En roept luits keels, ootmoedigh en verneêrt,
Hem aen, die hier op 't outer wort ge-eert,
En van hun' last de harten kan ontladen.
Zy maelt hem voor de ry der wonderdaden,
Ten troost zijns volx gebleken, van 't begin
 Der weerelt aen, alle eeuwen uit en in;
Naerdienze 't schrift der oude en nieuwe schachten
Des heilboecks druckte, in 't blat van haer gedachten.
Dus yverende, en meer en meer beroert,
Wortze, uit de streeck der schaemte, als wechgevoert;
 Doch prijsselijck en deughtzaem en godtvruchtigh,
Naeryvertze de hant, die zoo Kristzuchtigh,
Aenroerende den zoom van 't Kristgewaet,
De bloetwel stopt, door zulck een toeverlaet.
Nu neigh uw oor naer zusters daet te stouter.
 De krancke, met den hoofde tegens 't outer
Vast leunende, berst uit met luit gesteen,
En smelt in druck; als eertijts Magdaleen
In tranen, van Godts voeten opgegolpen.
Zy zucht, zy steent, en zweert niet ongeholpen,
 Niet ongeredt te scheiden van 't altaer.
Zoo overstrijcktze al 't lichaem, hier en daer,
Met artseny van tranen, dieze sprengde
In hare hant; waer onder zy iet mengde
Van 't Heilighdom des dierbren lijfs of bloets,
 In hare hant verborgen: zoo vol moedts,
Vol hoops, gevoeltze, o wonder noit volprezen!
Zich, op een' sprongk, van alle wee genezen.
Zy springht van vreught, en scheit een vrolijck mensch;
Die nu te loon ontfingk, naer heuren wensch,
 Het geen zy wenschte, en Godt hadde afgebeden:
Haer sterck gemoedt verworf die kracht der leden.
 Zoo zet de broêr zijn zusters daet ten toon,
Na dat haer asch te rust ging by de doôn.
Hy melde 't noit gedurende haer leven:
 Maer sedert, sterck van zielschrick aengedreven,
Bazuint hy 't uit, op dat dit wonder klinck',
In ieders oor, en JESUS eere blinck'.
Maer onbeschroomt Godts wercken elck vertellen.
  En of de Nijt van spijt haer hart opeet';
't Gaet zeker, dat geraemt van een Profeet
't Gestorven lijck slechts rakende op kan wecken;
Ja 's lichaems schim voor artseny kan strecken.
't Gaet zekerder, dat levende outervleesch,
 Of bloet van Godt 't wanhopend lijf genees',
Met een de ziel, die worstelende in 't midden
Der jammeren, niet weigert aen te bidden
Den zelven Godt, dien Abram hadt te vrient,
En in zijn zaet op 't outer wort gedient.
 Zoo Kristus zoom oit sloot de bloedende aren,
En schoof een schot voor 't leet van twalef jaren;
Indien Godts rock oit runde een' rooden vloet
Des bloets; wat kracht ontbeert Godts eigen bloet
En outervleesch, het kleet van Kristus Godtheit,
 Wiens wijsheit schijnt in 't oogh der weerelt zotheit?
In zwackheit schuilt d'aenbiddelijcke kracht,
Die blijckende, te grooter wort geacht.
 Gelijck het Man, der stammen hongertemmer,
Lagh door Godts last in Arons gouden emmer
 Bewaert, ten roem van Godt, by den Hebreeu;
Op dat men moght erkauwen, eeuw aen eeuw,
Van spruit tot spruit, dees weldaet, eer genoten;
Zoo heeft de Kerck, van outs her, opgesloten
En naeu bewaert 's Geheimmercks rijcken schat,
 Of in een slecht of kostelijcker vat,
Naer 's tijts beloop, ten oorbaer van den Kristen,
Tot Kristus roem, ten trots van zoo veel listen
En lagen en afgrijsselijck gewelt,
Van 's afgronts heir alsins te werck gestelt,
 Om dit juweel des outers te verpletteren,
Door haet van Jode of Heiden of Aertsketteren.
't Niceensch Besluit bezorght, op hare reis,
De vege ziel naer 't hemelsche pallais.
't Geheimmerck 't oogh van overouts bejegent,
 En van 't altaer de zameningen zegent,
En streckt, ter noot, een toevlught onder 't kruis,
In bosch en hol, op zee en binnen 's huis,
Of langs den wegh, ter sluick en zonder kennis,
Daer 't wort gedreight met misgebruick en schennis.
  Toen Decius bebloede Kristus bron,
Die zielen bade, ontfing Serapion
In 't uiterste, van stervens noot gedrongen,
Zijn kerckgerecht, by nacht, door eenen jongen,
Gezonden van den Priester, nu te bedt
 Gestort van flaeuwte en in zijn ampt belet.
Noch grijzer eeuw getuight het pleghtigh zenden
Des zielgerechts aen 't kranckbedt, vol ellenden.
 Toen Steven, d'eerste op Peters stoel gewijt,
Zijn sleutels droegh, in dien benepen tijt,
 Gemoete op wegh een drom van hofsoldaten
Tharsijt, wiens trouw zy woest en uitgelaten
Afeischen, wat hy heimlijck by zich draeght:
De jongelingk noch angstigh noch versaeght
Besloot, al zoudt hun grampschaps vinnen scherpen,
 Dit Heilighste geen honden voor te werpen;
Dit Heilighste, dat in het linnen lagh
Wel zuiverlijck gewonden, uit ontzagh.
Hier over slaen en stooten die verwoeden
Den trouwen helt met steenen en met roeden,
 Tot dat hy stort, en giet met bloet zijn' geest
Ten adren uit; om op het hemelsch feest,
Met eene kroon, van goude roên en steenen
Gewrocht, te treên, van schooner dagh beschenen.
 En Sater, Sint Ambroos zijn volle broêr,
 Noch kerckscholier [toen hy de zee bevoer
En schipbreuck leedt, op berrenende klippen]
Niet schrickende voor 't water op de lippen,
Noch 't schuimbecken der bulderende Doot;
Nam rustigh voor, in 't nijpen van den noot,
 Niet onvoorzien van 't Kristgeheimenisse,
Te vliên naer Godt, ten troost van zijn gewisse.
Hy eischte dan het godtlijck Outermerck
Van andren, ree gekerstent in de kerck.
Hy eischte 't niet om zijn nieuwsgierige oogen
 Hier me te voên; maer om zijn onvermogen
Te vestigen door dees verholenheit
Van zijn geloof. 't Gevaer dan overleit,
Liet hy 't Geheim in eene bebus binden;
Die om zijn' hals gehangen, alle winden
 En watren tarte, als hy zich gaf op 't vlack,
En zocht, om 't lijf te bergen, mast noch wrack;
Naerdien dees schilt der Godtheit hem bedeckte,
En in den noot alleen een noothulp streckte.
Zijn dapperheit, daer 't schip te gronde ging,
 Aen mast noch wrack, maer 't vast betrouwen hing:
En deze hoop bezweeck hem niet. In 't ende
Hy eerst van al gelandt, na deze ellende,
Behouden 's lijfs, begroete, mont aen mont,
Den Overste, tot wiens gebodt hy stont:
 En bergende zijn knapen uit de zorgen
Der zee; of ziende een deel alree geborgen;
Vloogh, zonder eens naer kist of schat te zien,
Ten tempel in, om Godt zijn eer te biên;
Voor zulck een heil te loven met gebeden
 Zijn eeuwige geloofsverholentheden;
Te melden voor des Godtheits aengezicht,
Dat danckbaerheit zy d'aengenaemste plicht.
Ambroos beluit aldus den kuischen Sater,
Die zich, getroost op 't Kristmerck, gaf te water.
 Ambroos, die dus zijn broeders uitvaert houdt.
Wijst aen wat kracht hy 't Heilighdom betrouwt;
Het zelve lijf, dat tredende op de baren,
Zijn broeders lijf in 't zeeschuim kost bewaren.
Hy straft veel min dat dees afgodisch ruickt,
 Die 't Kristmerck eert, zoo mevoert, zoo gebruickt.
Aen 't voedzaem Lam, om Saters hals gehangen,
Was meer dan aen het gulden Vlies gevangen.
Wat element een ander dreight en plaeght;
Hy zwicht niet eens, die zulck een' halsbergh draeght.
  Nu staet ons noch 't hooghwaerdigh feest te vieren,
Met pleghtige en godtvruchtige manieren;
Zoo dra de zon den zomer open sluit;
Dies luister toe, waer uit dees hooghtijt spruit.
 Het Godtsmerck, om zijn Godtheit aengebeden,
 Wert overdwers of voor de vuist bestreden
En aengerant, na d'eerste hondert jaer:
Eerst overdwers, van een verwate schaer,
Die Davids Zoon, wiens glorie eeuwigh dure,
Berooft van d'eene of d'andere nature;
 Zoo dick de nacht haer blinde pezen slaeckt,
En, by gevolgh alleen, Godts lichaem raeckt.
De zevenste eeuw, verhit op 't beeldestormen,
Durf voor de vuist dees outerzon hervormen
En smilten in haer ydel harssenvat;
 Dat eeuw op eeuw zoo menigh boeck bekladt;
't Zy Schot, Bertraem of Berengaer of Bruizen
Of Albigois 't Aertsheilighdom verguizen,
Met roock en galm van woorden, zonder pit,
En stom, zoo dra de Kerck te rechte zit,
 En wet haer' stijl en dondert naer beneden
Op 't Nimrots rot, verbijstert van Godts reden.
Men rockent wel, maer spint zoo ras geen werck:
Men stormt met kracht het kruisbeelt uit de kerck;
En onvernoeght aen 't plondren des Gekruisten,
 Drijft Kristus zelf, met des kerckschenders vuisten,
In 't aengezicht, en rant zijn lichaem aen
In 't Heilighdom: daer 't lichaem heeft gestaen,
Bestaet men 't beelt zijns lichaems op te disschen.
Zoo bluscht men 't licht, uit lust tot duisternissen:
 Zoo gaet de schim des Heeren voor den Heer:
Men wraeckt een beelt, en haelt een ander weêr:
Men wisselt zijde en purperverf aen sletten:
Men pooght fijn gout voor koper om te zetten.
Zoo grijpt de hont de vleeschschim in het nat,
 En mist den buit van 't vleesch, alree gevat,
't Gelijcken van de waerheit en de logen,
En zaeck en schijn, heeft menigh oogh bedrogen.
 Urbaen, de Vierde, een voorzaet en genan
Van mijn' URBAEN, die nu in 't wijt gespan
 Van Vatikaen en zijn gewelfde bogen,
Al 't volck bestraelt en zalight met zijn oogen;
De Vierde Urbaen, begoten met Godts zalf,
En uit zijn' stoel, vijf eeuwen en een half,
Te rugge ziende, en zoo veel hooftgedroghten,
 Waer van doorgaens Godts lichaem wiert bevochten;
Vereerde het met eenen blijden dagh;
Den droefsten, dien oit d'afgront rijzen zagh
Met schooner vier, om 't Hooft der Heilighdommen,
In zijn triomf, te zien met glori brommen,
 Op 't jaerlix feest; geviert met danckbre vreught,
Voor 't heilgenot der onvergeltbre deught
En weldaet, elck zoo zegenrijck verworven,
Door Godts Gezalfde, aen 't heilzaem hout gestorven;
Om stervende eens te trappen onversaeght,
 Op 't hart des Doots, in 't kruisperck uitgedaeght.
O feestdagh! rijs met ongewoone klaerheit.
Zoo paste het, dat d'onverwinbre Waerheit
Aertskettery en logen, dootsch en bang,
Eens ommevoerde in haren ommegang;
 Om met dien glans en goddelijcken luister
De zwarte grijns te lichten van het duister
En doncker oogh; op dat het trane en zwicht',
En schaemroot, zich laet' dienen van dit licht.
Sta op, o Godt, en help den Haet verstroien:
 Gelijck het vier de fackel kan ontdoien
En smilten; zoo verga, verteere en quijn'
Al wat de strael uws Heilighdoms beschijn'.
Dat heden ons geen lasteraers gemoeten:
Sint Peters kerck en kooren krijgen voeten.
  met d'Aertsgeheimenis
Der feestelijcke in top gezonge Mis,
Op 't grafaltaer, het koor hebb' begenadight,
En al de kerck gezuivert en verzadight
Met Offerspijs; dan stapt hy, op 't gebrom,
 Het grof gebrom der domklocke, uit den Dom
Van 't om end om befaemde en roemrijck Rome;
Wiens hooft het past, dat oost en west betoome
Door Kristdienst, noch veel verder dan 't gewelt
Van Cesars zwaert de weerelt wetten stelt.
  Het morgenroot verrees met schooner wangen
En vrolijcker om zulck een eer t'ontfangen.
De burgery en grooten treden voor
't Gewijde heir, gepaert op 't jaerlix spoor;
Eerst Ordens, door banieren onderscheien,
 En draght en kleur en eige lievereien;
Dan Amptenaers der Kercke, naer hun' staet;
Bekent door staf en teken en gewaet.
De minder houdt den voortredt: andren stappen
Van minder op, en rijzen, als by trappen:
 Gelijck het ampt dan min of meerder glimt,
En ongelijck in tittel, rijst en klimt;
Al effent Godt de minsten en de meesten.
Na henlien weckt een puickrey alle geesten
Met zangk en spel, om tijdiger bereit
 De naeckende en opgaende majesteit
Van 't Heilighdom, ja 't hooft der Heilighdommen
Eerbiedigh en geknielt te wellekommen.
In 't eindt genaeckt zijn Heiligheit URBAEN,
En voert dees Zon: dan ziet men onder gaen
 Al 't flickeren van zoo veel wasse lichten,
Als 't hooghste feest ontstack, om 't oogh te stichten:
Dan schijnt Godts licht gesteente en parlen doof,
En overtuight het knagende ongeloof.
Een hemel, rijck gewelft en klaer van stralen,
 En onderstut van d'eer der Kardinalen,
Bedeckt het Hooft der Kercke, wit en grijs,
Nu torssende het toonstuck, zwaer van prijs;
Waer van de kunst en stof elckander wegen;
Doch wat 's aen stof en menschewerck gelegen:
 'k Verfoey vernuft en gout en diamant,
En wat de kroon der kostlijckheden spant:
Een eedler schat bekoort hier arentsoogen,
En raeckt het hart; het welck alree bewogen
En sidderende, ootmoedigh en verbaest,
 Den gloet gevoelt, die zoo veel zielen aest,
En levens queeckt; gevoelt, o zaligh teken!
De Godtheit zelf ter ronde wolcke uitbreken
Met zulck een kracht, die merckt en velt en straet,
Verbloemt met geur, zachtzinnigh strijckt en slaet,
 Van ry tot ry, zoo veer de huizen vieren,
En elck om strijt de dierbre staetsi cieren
Met schilderkunst, tapijtwerck, bloemprieel,
Altaer en boogh en stichtigh straettooneel.
De hofsleep volght, en scharen en karrossen
 Aenbidden Godt, die Rome quam verlossen.
 Maer Sauls kroost, dat in de trali leit,
Beschimpt terwijl Godts eere en heerlijckheit,
In 't heimelijck; doch kan zoo loos niet veinzen,
Of 't mompelen beschrijft ons zijn gepeinzen.
  Wat guighelspel, wat schouwspel ziet men hier?
Een Heidensche geen Kristensche manier:
Een' rey om 't kalf, van louter gout gegoten:
Onnutte pracht van Baäls feestgenoten:
Gesteente en gout en zilver, zonder maet
 Van hovaerdye en ydele overdaet;
Godtvruchtiger uit hartelijck ontfarmen
Besteet ten steun der krancke en zijgende armen.
De Priesters treên als minnaers opgepronckt:
De Jongkvrouw schijnt een boel, die 't hart ontvonckt:
 'k Zie vanen loof en straettooneelen pralen:
'k Hoor snarespel en fluiten en cymbalen:
Ick zie noch hoor hier niet dan razerny,
En 't allerminst dat Kristus waerdigh zy,
Of zijne twaelve eenvoudige Herouten,
 En hunnen stijl, in nedrigheit gezouten.
Zoo d'outste Kerck de jongste is voorgegaen,
Op zulck een spoor; men wijze ons 't voorbeelt aen;
Zoo niet, men schuw' dien Brootgodt na te treden,
Met torts, geloey en huichelaers gebeden.
  Dat wulpsche brein, in 't schimpen veel te rijp,
Velt vonnis, eer het recht de zaeck begrijp':
Noemt afgodiste en lasterlijcke vonden,
't Geen steunt op vaste en diamante gronden
Zoo wel van 't een als 't ander Testament,
 En 't grijs gebruick der Kercke, alom bekent:
Gelijck my lust wat breeder u t'ontvouwen
Den gront, waer op dees staetsi plaght te bouwen.
 't Woort Ommegangk begrijpt, in 't algemeen,
Naer 't Griex gebruick, lofzangen of gebeên,
 In 't openbaer gestort van Kerckgenooten;
Die, stichtelijck en schickelijck gesloten,
In orden treên, gelijck men is gewent,
Van plaets in plaets, tot een godtvruchtigh endt;
Dat veelerley van aert, geen eenerleie
 Manier vereischt; maer dat menze onderscheie,
Oock schick' naer eisch van tijt en plaets en wijck
En volck, in maght en middel ongelijck:
Oock passe op zekre of op onzekre tijden;
Bequaem om iet te zeegnen, of te wijden;
 Of in het brein te drucken eenigh merck
Van danck, voor deught, of zege, of wonderwerck,
Gewrocht van Godt en Kristus, of zijn Heiligen;
Of om een stadt of een landouw te veiligen
Van springvloet, dierte, aertbevinge, ooreloogh
 En pest; en zoo den ree gespannen boogh
Van 's hemels wraeck t'ontspannen, onder 't micken
Des donderkloots, waer voor de rotsen schricken:
Of om met glimp te zetten in zijn eer
Een hoffelijck of eenigh kercklijck Heer;
 Het zy hy leve, of d'oogen hebb' geloken:
Of om een stadt of heirkracht te bestoken,
Of Kettery: wat wit men dan beschiet,
Naer dat de noot of oirbaer dit gebiet;
't Gelaet gepast op 't luiden der gezangen;
 De glans in 't oogh, of water op de wangen:
Eenstemmigheit bestiert den leeck en klerck,
En hun gebaer, 't zij in of uit de kerck.
Zoo baert een lucht, een geest in vele pijpen,
Iet godtlijx, van geen ooren te begrijpen.
 Dees staetsi treet dan in den naem van Godt,
Op menschelijck of goddelijck gebodt:
Van ieder slagh bestellen u Hebreeuwen
Afbeeldingen, gevolght van Kristensche eeuwen.
 Toen Moses eer, aen d'overzy van 't meir,
 Het flus zoo trots nu versch verdroncken heir
Van Memfis zagh aenwentelen en stranden;
Hief hy en 't volck het hart met bey de handen
Om hoogh, en stack een keel op overluit,
Wiens klanck en zangk en galm 't gestarrent stuit.
 Maria zelf de Profetin, zijn zuster,
Door zulck een zege en 's broeders zangk beluster,
Aenvaert de trom, en zingt, op 's Leitsmans spoor,
Den vrouwenrey en zoo veel trommels voor:
Hier houden beurt de mannen en de vrouwen,
 Die keel en trom als aen malkander trouwen.
 De Bontkist, een bewaerster van de spijs
Der Engelen en 't broot van 't Paradijs,
Wert omgevoert met Priesterlijck geleide,
Door stroom en kil, langs velt, woestijn en heide,
 Tot 's vyants vloeck, tot zegen van Godts volck;
Aenbiddende Godts voeten, met een wolck
Bedeckt; naerdien der sterfelijcken oogen
Geen Godtheit noch haer' glans verdragen mogen.
 Op 't ommegaen van 't heir en 's Priesters maet,
 Zagh d'eerste na den zesten dageraet
Dien Koningsmuur van Godts bazuin getroffen,
Op 't veltgeschrey ter aerde nederploffen.
Men voerde zelf, uit Siloos trouwe hut,
Dit Heilighdom in 't leger, tot een stut
 Des wancklen volx. De Reien der Profeten,
Te Gabaä, daer d'Opperste is gezeten,
Op zijnen troon, gemoeten 't Heilighdom
Met snarespel, schalmeie, pijp en bom;
Opweckende d'erfhaters, die hier waken
 En schroomen zelf het Heilige aen te raken:
En wonder is 't wat Davids hart beroert;
Het zy hy dit naer Obededom voert;
Het zy hy dit, 't welck Dagon kost verduren,
Beveelt den ringk der Koningklijcke muren,
 Met duizenden, die voor en achter gaen.
Hy zelf schiet ras den witten ephod aen,
En danssende, slaet voor de Cherubimmen
Zijn gulde harp, in 't aenzien en begrimmen
Van Michols oogh; het welck niet eens beseft,
 Hoe 's Konings dans zijn oorlogh overtreft:
Want oorloogh kan des vyants kracht beklemmen;
Die Godtsdans zelf zijn eige trotsheit temmen.
Zoo vatte dit mijn wijze Helt Gregoor,
Met David lang ten reie in 't zaligh koor.
  Op 's Vaders wensch, na 'et leggen van Godts drempel,
Broght Salomon 't Orakel in den tempel,
Op 't heerelijckst, voor ieders ooge en oor.
De Koning trat met zijne stammen voor
Het Heilighdom, gedragen van Levijten
 En Priesteren, die 't puick der kudden slijten,
Door vier en stael, in 't kroonen van dien dagh,
Die Liban eerst met cedren decken zagh
Godts Kist, gewoon ten oorlogh op te trecken;
En die de kroone een reisgenoot kost strecken,
 In 't bangst der vlught, voor Absolon den zoon
Te reuckeloos in 't staen naer 's vaders kroon.
 Jerusalem, dat aen d'Eufraet most weenen
Zoo menigh jaer, om zijn verstroide steenen;
Had nauwelix herbouwt den nieuwen muur,
 Of Levijs hart, doorgloeit van danckbaer vuur,
Ving aen de vest, in 't oogh van die 't benijdden,
Met ommegangk en offer in te wijden
En zegegalm, gemengt van out en jongk,
Die over bergh en heuvel heneklonck.
  't Onzaligh hol, noit arm van booze listen,
Misbruickte dit, en droegh door Afgodisten
Zijn Goden om, van outs, in 't west en oost;
En zalfde een pest met zulck een' valschen troost:
Het roofde d'eer, den hemel toegemeten
 Met volle maet, door d'uitspraeck der Profeten
En Koningen en Vadren, of door hem,
Die Horeb schudt met zijne donderstem.
Geen' dienst ontfangt de rechte hant der vromen,
Of hy wort slinx van boozen aengenomen.
  Onaengezien wat misbruick broght in zwangk,
Ging Kristus noch zijn' grooten ommegangk,
Van David lang gespelt en Zacharias,
Inheiligen, als Koningk en Messias,
Langs straten, groen bestroit met loof en palm,
 En kleet by kleet: des feestdaghs zegegalm
Geleide hem, van achter en van voren:
Gezegent zy den Koningk, uitgekoren
In Davids plaets, en die, hem ongelijck
In mogentheit, nu optreckt in zijn Rijck.
 Hosanne, vrede en onvergangklijcke eere
Den opperste, wiens Rijck en maght vermeere,
Eeuw in eeuw uit. Zoo reedt hy Sion in,
Op zijn bespreide ootmoedige ezelin.
Zijn jongers, die ter zijde en om hem traden,
 Bazuinden vast hun Konings wonderdaden.
Jerusalem, gepropt gepackt van liên,
Liep overendt, om Godts triomf te zien.
Den Wetgeleerde en Offraer, die dit hoorden
Met hartewee, verstomde hy met woorden
 Des voorzaets, die op dees blijde inkomst slaen,
Waermede Godt zijn Kercke is voorgegaen;
Die in een' storm, drie eeuwen langk verbolgen,
Gerolt gesolt, belet wert hem te volgen
In 't openbaer, met staetsi, spel en feest,
 Voor 't grimmigh zwaert des Heidendoms bevreest.
 Maer naulix had Maxent den stroom gezopen,
Of Konstantijn sloot Godt zijn poorten open,
En treckende, wel zeven dagen langk,
Eens daeghs rontom, zong zijn' Verlosser danck,
 In 't aengezicht der zeven morgenzonnen,
Voor zulck een zege, in 't Heiligh Kruis gewonnen:
Al 't Kristendom, geslaeckt van schrick en schroom,
Borst t'effens uit van blyschap, zonder toom:
De graven zelfs en lang verfoeide zercken,
 Veranderden in outers, koor en kercken,
Voor ieders oogh geheilight en geciert,
En om 't gebeent des Martelaers geviert.
 De zelve Vorst, in d'Arriaensche tijden,
Beval den Raet der Vadren in te wijden
 Byzantium, met grooter eere en faem
Vergroot; hernoemt naer haren bouwers naem.
Zy wijdden dan de zuiverste MARYE
De muren toe, op dat haer gunst bevrye
Het Nieuwe Rome en 's Kristen Keizers troon.
 Dees stichter bouwde op 't voorbeelt van Godts Zoon,
't Onfaelbre licht der blintgebore blinden;
Dat vierigh zich liet binnen Sion vinden,
Op 't jaergety der Kercke en steê, herbouwt
En rein gevaeght twee loopende eeuwen out.
  Des Godtsdiensts zon te water uitgeklommen,
Zagh, in de ry en rey der Priesterdommen,
De Cesars treên op 't Konstantijnsche spoor,
Met licht en pracht, alle achterste eeuwen door;
Het feest gepast naer zaeck en plaets en stonden:
 De Kruisbanier had d'Adelaers verslonden,
En Rome Draeck en standerden gezwicht
Voor Kristus merck en Naem, met helder licht
Van schittrent gout in 't purpren velt geschreven;
Gelijck het hing van Engelen geweven
 In 't luchtigh velt van d'overschene wolck.
De Priesterschap en maght van oorloghsvolck
Treên moediger, op 't Kruis en zijnen zegen,
Den vyanden van Godt en Kristus tegen.
Het schantmerck, dat verfoeit wiert op Kalvaer,
 Voert Reien van en aen het hoogh altaer.
Wie schaemt zich 't Kruis te zwaeien en t'ontvouwen,
't Geen zalight al die op zijn kracht betrouwen,
En 't heiligh bloet, dat duizenden verlost?
't Verdoemde heir staet stom voor dezen post,
 En allerstomst voor 't voedtzame Outerteken,
Begint den beck des lastraers op te breken,
En gilt op 't lest: schaf af dees wulpsche wijs:
Dit wert u slechts geschoncken tot een spijs,
En niet om langs de straten om te dragen;
 Oubolligheit, die noit aeloutsten zagen.
 De Martelaer Justijn [een Filosoof,
Die 't kermend Kruis beschermde, en 't Kristgeloof
Der twaelve, hem by monde schier gegeven,
Heeft met de penne en inck zijns bloets beschreven]
 Betuight u, hoe men 't Godtgeheilight zont
Den Kristen, dien men niet ter stede vondt,
Daer 't volck ontfingk, naer d'Apostolische orden,
Het vleesch en bloet der Godtheit, mensch geworden.
 Eusebius en Nicefoors papier
 Verzekren u, uit Polykarps scholier,
Den nagebuur der heileeuw, dat de Hoofden
Des Roomschen stoels [die met hun adren doofden
't Afgodisch vier van Numaes zwart altaer]
Den Bisschoppen van Asie [als zy daer
 Te Rome, om iet gewightighs quamen varen]
Bejegenden door Kercklijcke Amptenaren
Met Heilighdom der Danckspijze; als een merck
En pant van vrede en liefde, in d'eerste Kerck.
Zy zonden dit den Asiaenschen tegen,
 Gelijck een groete en wellekomen zegen.
 Ick melde u, hoe Serapion by nacht
Het Godtsmerck op zijn kranckbedt wiert gebraght:
Hoe 't by Tharsijt in linnen lagh gewonden:
Hoe 't Sater droegh door golven zonder gronden:
 Hoe 't, als artsny gebezight, quam te sta
De stenende heldin Gorgonia:
En schenck u tot een toemaet, eisch niet verder,
Hoe Exupeer, de Tholozaensche Herder,
Het eigen bloet en lijf, dat heil verworf
 Aen 't kruishout, droegh by straet in glas en korf;
Dies Sint Jeroen hem noemt den overrijcken,
Om zulck een' schat, waer voor al 't gout moet wijcken.
Wie weigert dan dat dier Geheimnismerck
Den overtret des drempels van de Kerck?
 Of 't nut gebruick, zoo heilzaem buiten 't nutten?
Naerdien wy dit met Wondren onderstutten
En ouderdom, die prijst, veel min bestraft
Deze erfgewoont, te spa nu aengeblaft
Met ongeverfde en onscharlake troni.
  Doch d'outheit viert met pracht noch ceremoni
Haer Godtsdraght niet, als nu in 't openbaer,
Zeit Michol, die vast grenickt; en 't is waer,
Indien men ooge op d'aengevochte tijden;
Waer in het Kruis gedurigh schimp most lijden,
 En even pal in zeven stormen staen,
Drie eeuwen langk; zoo schuw van zon en maen
En starrelicht, in graven en speloncken,
In kerckeren en kluisteren gekloncken;
Der Griecken en Hebreeuwen guighelspel
 En aenstoot: maer de Kerck op hare stel
Geraeckt, hief aen met stemmige ommegangen
Van 't heilrijck Kruis. De Godtsdraght lang ontfangen
Met korter sleep, voor 't Godtsfeest van Urbaen,
Quam spader: 't viel oock spade eer Jesses vaen
 Leviten voerde: als zy de Bontkist hieven,
Met zulck een pracht, op 't Koningklijck believen,
In top van eere, om heerlijck ingewijt,
Te schitteren in Davids berghtapijt,
Op 't hooghste koor, van Salomon getimmert,
 Daer zoo veel gouts der gouteeu blaeckt en schimmert.
Wie blijft zoo dom, die langkzaem onderscheit,
De Kerck in druck, of in haer majesteit?
De Jode zal zijn Bontkist zoo vereeren,
En 't Manne, een schim, een beelt van 't lijf des Heeren
 En Nieuw Verbont; de Kristen, koel en kout,
Zal zijnen Godt ontzeggen geur en gout;
't Geen Kristus zelf, in Bethlehemsche stallen,
Ontfingk van 't Oost, zoo vroegh te voet gevallen,
Zijn arme kribbe. O schrandre suffery!
 Hoe stoft ghy noch, dat dit hervormen zy
En louteren; die cierende uwen drempel,
Met gout en toets, de Godtheit van den tempel
Haer eere ontzeght? die zelf een stinckend lijck
Zijn staetsi gunt; en Godt van 't hemelrijck
 Zijn feest berooft en plondert zijn gewelven;
Om dat te kost te hangen aen u zelven?
Met staetsi draeght men 't rottend lijf naer 't graf;
't Verrezen lijf, dat dooden leven gaf,
Het levend vleesch, ja Godt en mensch te zamen,
 Ontzeit men wasch: is 't recht? zoo magh zich schamen
De Bosforus, die zijnen Guldemont,
Nu van de Doot geloken, tegenzont
Dien klaren dagh van fackelen en stralen;
Om statighlijck den balling in te halen,
 Door duizenden van zielen, out en jong,
Noch hangende aen de keten zijner tong.
Ick ga voorby den balssem van Marye,
En jongsten plicht van Heer Arimathye,
Met Nikodeem, zoo milt, om zielloos vleesch
 Zijn eer te biên, in 't midden van de vrees.
Geen arent schuwt om 't Godtrijck aes te wemelen,
Dat uit het graf zich zette in top der hemelen.
Alle eere ontvonckt den Heilant; 't zy die valt
Of in zijn eige of onder broots gestalt:
 Het zelve lijf behout de zelve waerde,
In 't Paradijs om hoogh, om laegh op d'aerde.
 d'Onroomscheit zelf, noit tegenwrijtens moe,
Staet overtuight, de Kristeer willigh toe,
Zoo 't vleesch des Lams zy tegenwoordigh onder
 En in het graen: Doch of men schoon dit wonder
Verlochende, en alleen gezegent broot
Of Manne ontfing; zoo kan noch Grieck noch Joodt
Hen lasteren, die 's hemels gaven sparen,
En op hun spoor, geleiden naer d'altaren.
  En schoon men hier slechts 't moederlijck gebodt
Der Kercke hoorde en eerde; noch wort Godt
Aldus gedient in d'eere van Messias:
Gelijck 't gevolgh der lesse uit Jeremias
U derwaert voert van eenen lager trap;
 Als Rechabs neef zijn' vader Jonadab
Gehoorzaem blijft, en weigert wijn te proeven,
En wijngerden en ackerlant en hoeven
En huis en schuur te bouwen; en bewoont
Zijn arme hut, met zulck een' troost gekroont,
 Dat Jonadab zal bloeien in zijn telgen,
Al quaem d'Eufraet de Cederbeeck verdelgen.
Hoe zou men nu afmalen dit geslacht,
Gelijck of 't wijn en arbeit onrein acht,
En ydel zich betrouwde op menschenwetten!
 Het is dan nut op Kerckgeboôn te letten,
En 's moeders last; gelijck dit trouwe zaet
Zijn vaders les en wet ter harte gaet,
En schuwen leert dit gift der slangekelen;
Dat godtsdienst rust alleen op schriftbevelen;
 Dewijl Godts schrift op 't ongeschreven wijst,
Gehoorzaemheit en Kerckgewoonten prijst;
Geheughnis houdt van tempels in te wijden,
En Hester viert en Judiths jaergetijden.
 Al draeght de Kerck aldus haer Godtheit om,
 Noch smolt zy noit afgodisch Heidendom
Of Jodendom in Kristgewijde dagen.
Zy weet wel kiesch dat zuurdeech uit te vagen:
Zy lijdt niet, dat de merckpael wort verzet,
Die Kristdienst scheit van 't Heidensch en Godts Wet;
 Van Isis en vrouw Ceres blinde bende,
Die vierende, beooghde een Godtloos ende;
Van Talmudist, die 't kermend kint besnijt
En merckt, waer van u 't eenigh Kint bevrijt.
Hadt Zonnestadt gewoonte en tempelzeden,
 Bestemmende, uit heur aert, nature en reden,
Die 't wit verworpt, dat Godt zijn eere ontzeit;
Men spaer 't gezonde, en snoeie 't onbescheit.
Hadt Sion iet van 't aenstaende afgetekent,
Het geen men lang aen 't Kruis voltrocken rekent,
 En wort vernieuwt op zielstraf en gevaer;
Men wraeck' 't verboôn, en houde 't middelbaer.
De goutsmit scheit zoo 't valsche van het louter.
De Heiden heeft zijn offerhande en outer;
De Kristen oock zijn offer en altaer.
 Zy vieren bey hun omdraght, jaer op jaer;
Doch in hun wit verschillenze, in der waerheit,
Gelijck de nacht en middaghheldre klaerheit.
Het Paeschfeest wert geviert van stam tot stam,
Zoo root geverft door 't bloedigh offerlam;
 De Kristen viert het Paeschfeest op zijn wijze,
Door 't bloeloos Lam, der zielen offerspijze:
Waerom? Godts lam, aen 't heiligh Kruis gehaeckt,
Heeft eens voor al dien bloenden dienst gestaeckt;
En nu een lam te kelen en te slaghten,
 Waer Kristus bloet vertreên en onrein achten.
Zoo bouwt de Kerck op geenen weecken gront;
Hoe luidt men kraey,' van menschelijcken vont,
Van droom en klucht en kinderspel en grollen;
Om simpel brein te helpen aen het hollen.
 Wie dwaesheit noemt, wat eertijts zy geschiet,
Die buigh' geen knie; verheff' zijn handen niet,
Noch vier' geen feest: Waerom? het blijft verboden,
Dewijl het zweemt naer 't kerckgebaer der Joden
En Heidenen. Waer loopt die kintsheit heen,
 Vermits zy walght van moeders borst en speen,
En schimpt op 't feest der Godtsdraght, zoo vermeten!
Schoon menigh kint Emanuël, gezeten
Op d'ezelin, met juichen tegenging;
Als David zong van Sions zuigeling,
 Noch teêr van mont, zich mengende onder grover
Geluit, op 't feest, bestroit met tack en lover,
Vijf dagen voor Godts bittren ommegang;
Beginnende met bloetzweet, root en bang,
Van hof en beeck, waer langs d'olyven ruischen,
 En eindigende aen 't middenkruis der kruissen,
Na zoo veel smaet en smerten, met een' snick,
Die 't al ontroerde, op eenen oogenblick.
 Nu treckt de Kerck uit alle vier de hoecken
Der weerelt aen, en zegent al dat vloecken,
 En bidt dat lijf, dat bloet, die wonden aen,
En eert zijn Kruis, met haer gekruiste vaen,
En bouwt met vreught triomfen op zijn lijden,
Uit danckbaerheit, in deze ondanckbre tijden.
Zy triomfeert met pracht van wit en root,
 De verf van schimp, voor des Gekruisten doot.
Al 't kruistuigh, bits op knellen, quetsen, steken,
En prickelen, gedijt ten zegeteken
Voor 't bloeiend heir, dat in zijn orden treet;
Braveerende met klock en keel den kreet
 Des lastermuils; met wieroock, zulck een aessem
Der lasterkeele, een graf vol stanck en waessem.
De blijde Bruit vertoont 't heelheiligh pant
Haers Bruidegoms, van gout en diamant
En 't flickeren des hemels, rijck van steenen,
 Zoo heerlijck, als godtvruchtighlijck, beschenen.
Zy looft hem, die met eere en majesteit
Opvarende, zijn tegenwoordigheit,
Hoewel bewolckt, haer liefde noit beroofde;
Gelijck zijn mont op 't uiterste beloofde.
 z'Ontgrendelt bly, voor d'opperste gena,
De poort, op dat hy uit en innega,
Wiens tittel blinckt aldus op heup en kleeren:
Der Vorsten Vorst, de Heer van alle Heeren.
Die grootste schijnt hier kleen voor elx gezicht.
 Die bron des lichts benevelt hier haer licht.
d'Almogentheit bedeckt haer alvermogen.
't Geloof alleen aenschouwt met opene oogen
Zijn grootheit, glans en licht en maght en kracht
En d'Engelen, zijn Ridderschap en wacht,
 Hem bygevoeght, om onder Godts banieren
En Priesterdom zijn lichaems feest te vieren.
 d'Aertsengel sloot aldus zijn rede, en vloogh
Noch sneller dan een blixemstrael om hoogh.
De zon verzonck, en scheen allengskens dover:
 Ick broght den nacht met overpeinzen over.
