Op dat ick mocht comen tot myn vermeten, 
En op dat myn voornemen word' volbracht: 
Ghemerct dat nv deur den tyt syn vergheten 
Veel saken groot, voortyden hooch gheacht: 
 O Clio goet compt toont ghy toch v crachtnou, 
En wilt my met v clergye by staen, 
Op dat het werck dwelck onna is volbrachtsou 
Van my deur v moghen worden voldaen. 
Soo Luciaen Brabant seer goet beuonde, 
En in alder voeghen seer wel ghedaen, 
Het volck seer vroom, seer wijs, en goet van gronde, 
En wilde hy in gheender wys verstaen 
Te keeren weer na syn heer vaders eruen, 
Maer wilde altyt synen oom syn ontrent, 
Want hoepte wel deur hem noch te verweruen 
Eere, profijt, en menich schoon present. 
Maer bouen al hem ouer wel behaghen 
De vroukens schoon en suyuer van Brabant, 
Die heur gheensins en hebben te beclaghen, 
Want God en heeft gheen vrouwen in geen lant, 
Met alderley deuchden willen verchieren, 
Als hy deurghaens dees edel vroukens doet, 
Want sy syn wys en van goede manieren 
Schoon en eerbaer, weselyck en som goet. 
Soo dat dit lant met recht' ghenaemt mach wesen, 
Die plaetse daer Cupidos pylen syn, 
Waer mede hy deurwont (quaet om ghenesen) 
Menich eel hert: swaerlyck met grooter pyn, 
Want gheen saken in liefden meer doen branden 
Dan schoonheyt, deucht, ioncheyt en edelheyt, 
Die de menschen tsamen binden met banden, 
En leuen doen tot alle vreucht bereyt. 
Met dit gheschut werde fellyck doorschoten 
Dees ionghe man, ende vierich deurstraelt 
Van Cupido die hem vry onuerdroten 
(Wiens begryp hem niet en heeft ghefaelt) 
Seer loflyck ghestopt hiel en verborghen, 
In d'ooghen schoon van een seer edel maecht, 
Lancxt waer hy hem soo sonder eenich sorghen, 
Theurder liefden neerstelyck heeft ghedaecht. 
Soo haest als hy dees edel maecht dus schoone 
Beuonden heeft, ende soo triumphant, 
Wert hy ghewaer meer dan hy was ghewoone: 
nwendichlyck eenen vierighen brant, 
En alsoo-seer werden beroert syn sinnen, 
Dat hy syns selfs voortaen niet meer en was, 
Maer leefde nv gheheel in heurder minnen, 
En sy wert syn meesterss'e op dat pas. 
Maer syn edel nature maecte hem coene 
En liefde reyn gaf hem seer goeden raet, 
En wees hem saen wat hem nv stont te doene, 
Dienende hem die tyt als Aduocaet: 
Hierom ginck hy by dees' schoone ioncvrouwe 
Die haest aen hem sach en gheware wert
Dat hy heur iet van liefde segghen souwe, 
Die hy deur heur mocht draghen in syn hert. 
En nae dat hy heur eere hadde bewesen, 
Beghost hy saen tot heur syn reden soet, 
Ick heb' doorsien Ionckvrouwe weert ghepresen 
In landen vreemt, wyt ende breet gheleghen: 
Menighe stadt (sprack hy) met goeder spoet, 
Italien en in Griken playsant, 
Daer myn ooghen kennis hebben ghecreghen, 
Van menigh'e schoon' vrouwe triumphant.
Maer alsoo waer als God ons noch doet leuen, 
Heur en heeft my noyt ionghe maecht vertoont, 
Die in schoonheyt soo seer'e was verheuen, 
Als ghy nv syt met gratien ghecroont:Dies men met recht wel gheluckich mach noemen, 
End'e altyts wel prysen met eendracht, 
(Diesghelycx oock moghen heur wel beroemen) 
D'ouders die v ter werelt hebben bracht. 
Dry en viermaels sal hy gheluckich wesen,
Die ghy reyn maecht sult nemen voor v man 
Gheluckigher en vintmen niet dan desen, 
Die tot deser eeren gheraken can: 
En gheen saken en sou ick lieuer wenschen 
Dan dat ick mocht wesen v dienaer fyn, 
Want soo sou ick my bouen alle menschen 
Gheluckich wel achten en vrolyck syn. 
Siet hier om ist dat ick v nv moet vraghen 
En bidden v wt goy ootmoedicheyt, 
Dat ghy my toch sonder eenich vertraghen 
Nv helpen wilt tot dese weerdicheyt, 
Te weten, dat ghy my toch wilt ontfanghen 
Voer uwen man (wilt v hier toe verstaen) 
Op dat ick word' verlost van tswaer verstranghen, 
Dat ick doer v liefde nv heb ontfaen. 
Als dese maecht heur aldus hoorde prysen, 
Van sulcken Heer en frisschen elen man, 
Werde heur hert verheucht met veriolysen, 
Meer dan men wel te recht wtspreken can: 
Want sy sach heur gheeert ende verheuen, 
Van een ionck man die heur seer wel behaecht, 
Dies heur by naest deur groote vreucht begheuen, 
Hert ende sin, wesende heel versaecht. 
Sy bleef stil staen ende was vol ghepeysen,
En sloech beschaemt heur ooghen nederwaert, 
Borghende siet heur aensicht tot meer reysen, 
Het welck nae der iongher maechden aert 
Blosende werdt als een beelt van albaste, 
Dat eenich man met een constighe hant 
Met verwe root constich als de ghepaste, 
Gheschildert heeft, om taensiene plaisant. 
En soo sy nv stil sweech wast goet te mercken, 
Dat heur ionck hert tot liefden was bekeert, 
Want Cupido hadde teenen verstercken, 
Syn trecxkens heur alreede wel gheleert:
Want ghelyck sy heur verwonderde seere, 
In de schoonheyt van desen ionghen man, 
Onstack terstont in heur herteken teere, 
Dit vlammich vier (soomen wel mereken can) 
En na dat sy een goy poose had' ghesweghen, 
Sloech sy soetkens haer ooghen fray op hem: 
Hebbende nv die cloeckicheyt ghecreghen, 
Sprack sy aldus met een seer soete stem, 
Die soeter was dan het gheluyt der snaren 
Van Orpheus herpe seer wel ghestelt, 
Waer mede hy (soo de boecken verclaren) 
Verwonnen heeft Plutonis swaer ghewelt. 
Hoewel sprack sy, dat ghy myn edel Heere 
V redenen so wel belegghen cunt
Dat ghy daer deur een simpel maghet teere
Soudt doen verstaen dat ghy heur eere gunt,
Soo dat sy heur daer deur mocht laten duncken,
Dat sy veel meer met schoonheyt waer begaeft
Dan sy wel is, en hier deur mocht ontfuncken
Heur herte moru met crancken troost ghelaeft.
Maer yeghelyck hoort hem seluen te kennen,
En te verstaen hoe dat al met hem staet,
Dus doende dan moet ick my wel ontwennen
Te verheffen my met een fier ghelaet,					 
Al ghelieuet v my aldus te prysen.
Want ick wel saen en ghering' can verstaen,					 
Deur v ghelaet en versiert onderwysen,					 
Dat ghyt om v ghenoechte hebt ghedaen.					 
Ghelyck ghy dat alsoo wel syt ghewoene
Te doen dickwerf onder v ionghe mans,
En verheucht v als ghy met woorden schoone
Eenighe maecht (die als een slechte gans,					 
Veel te ras is om ulie te gheloouen)
Bedroghen hebt, dies sy heur vint bescaemt,					 
Omdat sy heur soo heeft laten verdoouen,					 
En v betrout heeft meer dant wel betaemt.
Hier op sprack nv weer om met goy manieren					 
Dees ionghe man roepende synen God
Teenen ghetuyghe wel als de goedertieren					 
Dat hy sulcx niet en had' gheseyt wt spot,					 
Segghende: en laet v toch, o, schoon Ionckvrouwe
Niet duncken dat in my sou mogen syn					 
Sulcken bedroch, en soo grooten ontrouwe,
Gheueystheyt vals' veel ergher dan fenyn.					 
Maer weet voorwaer, dat my v liefde reene,					 
En anders niet, dees woorden spreken doet,
Die my nv v end'c8 oock anders gheene,
Doen bieden lyf, schat end'c8 al myn goet,					 
Makend'c8 v daer ouer een meestersse,					 
Die daer me'c8 doen moecht al dat v ghelieft.
Biddend'c8 v O myn weerde princersse,
Dat ghy my toch in dees' sake gherieft.					 
Als dese maecht (Magdalene gheheeten,					 
En toeghenaemt Iouffrouwe van Rinchorst)
Wiens ouders die tyt waren gheseten					 
Ontrent Brussel seer eel en wel gheborst,					 
Wel mercte dat dees edel man wt trouwen,					 
Syn liefde, goet, en sin heur had verclaert,					 
Werde heur hert verlost van allen rouwe,
En heeft hem oock heuren sin g'openbaert.					 
Segghende, Heer ick en ben toch niet weerdich
Der eeren die ghy my nv presenteert,					 
Maer ist alsoo dat ghy noch blyft volherdich
In v propoost en daer in persisteert,					 
Soo moecht ghy my eerlycken doen versoeken					 
Aen myn maghen die soo discreet wel syn,					 
Dat sy prysen sullen v goet vercloecken,					 
V goet begryp, en v voortstellen fyn.
Ick en weet v nv anders niet te segghen,					 
Want een goy maecht moet doen heur ouders raet,					 
En als sy heur wat goets te voren legghen,					 
Moet syt neerstich volbrengen vroech en laet.					 
Ghy doet seer wel sprack desen goeden Heere,
Dat ghy hier in ws ouders raet wilt doen,
Want dat sal v wesen profyt en eere,
Maer ick sal voorts varen als minnaer coen.					 
En hope noch eer langhe te gheraken,					 
Deur vrienden goet en op een cort termyn,
Diet noch soo wel eer langhe sullen maken,					 
Dat ghy schoon lief myn huysurouwe sult syn.
Nae dese en meer deser ghelyck'c8 woorden,
Namen sy orlof, want siet den middernacht					 
De de Heeren vertrecken met accorden,					 
En ghaf dees twee menich seer soet ghedacht.					 
Gheen van dees twee en costen heur begheuen					 
Tot slapen, want heur al te voren quam					 
Elcx anders deucht, schoonheyt ende goet leuen:					 
Des eens wesen in d'anders herte clam.					 
Soo haest als heur Aurora quam vertoonen					 
Begost meser Luciaen op te staen,					 
En eer Phebus dees ryken quam verschoonen,					 
Is hy recht voort tot synen vrient ghegaen.					 
Den welcken hy terstont heeft gaen verclaren
De saken heel soo sy waren gheschiet:
Syn woorden al gonck hy hem openbaren,					 
En haer antwoord heeft hy hem oock bediet:				 
Des'c8 man, als hy al dees saken verstonde,					 
Werde daer door hertelycken verheucht,
En heeft hier op met eenen heusschen monde					 
Hem raet terstont ghegheuen wt goy deucht.					 
Voor allen raet hebben sy goet gheuonden,					 
Dat hy tot den Marcgraue soude gaen,					 
Om den seluen dees saken te vermonden,					 
En vraghen hem hoe hy dit sou verstaen:					 
Dus heeft hy hem teenen bequamen tyde					 
Als hy hem vant alleen, ghesproken aen,					 
En heeft hem al verhaelt int brede int wyde
Hoe dat met hem dien nacht was vergaen.					 
Ancelbertus verstaende dese saken,					 
Hebben hem oock terstont seer goet ghedocht:					 
Wel wel sprack hy, laet vry dit houlyck maken,					 
Want sulcx heb ick ouerlang' ghesocht:					 
My syn seer wel bekent heur goede maghen,
En dese maecht heb ick oock wel ghesien,					 
Het soude my voorwaer seer wel behaghen,
Mocht dit aldus ter eeren gods gheschien.
Ick sal terstont vernemen (mach ickt leuen)					 
Hoedanich dat heur ouders syn ghesint,
En oock hoe veel sy souden willen gheuen					 
Met heur dochter weert ende wel bemint:
Dus na dat sy van als gheaduerteert waren,					 
Hebben sy heur aen heur ouders versocht,
Ten houwelyck' om hem met heur te paren.
En hy heeft oock synen staet ouerbrocht.					 
Di'c8 ouders goet van dese maecht ghepresen,					 
Hebben heur hier in hoochelyck verblyt,					 
Achtende heur wel gheluckich te wesen,
En sloten soo t'houwelyck op die tyt:					 
In somma t'wert hier vastelyck ghesloten,					 
Ende den dach werde gheordineert					 
Op welcken sy lustich en onuerdroten,
De feest houden souden ongheblameert.					 
De tweede Pause.
Io, Pean! Pean, den dach is comen:					 
Io, Hiemen! Hiemen, den dach is hier,					 
In desen dach moeten syn wech ghenomen
Alle tweedracht, perycklen en dangier:					 
De maechden ionck, Nymphen ende Dryaden					 
Sachmen al om neerstich en diligent:					 
Deen maecte daer hoykens, d'ander gheladen					 
Quam met Floras, en Sephirus present.					 
In corter tyt werd'c8 verciert al omme
Het heel Pallays met tappyten playsant,					 
En taefreelen weert synde groote somme					 
Van gheldt', en voorts wast noch aen elcken cant
Seer lustichlyck besteken en behanghen,					 
Met meyen, lisch, bloemen en ander cruyt,					 
In de cappel' saletten ende ganghen,
Seer fraey verchiert ter eeren van de Bruyt.					 
Als Phebus claer syn peerden nv gonck keeren					 
Naer d'westen waert dry uren na middach,
Sachmen dees' maecht comen met grooter eeren					 
Ootmoedelyck gaende sonder ghelach:					 
Vergheselschapt met veel schoon'c8 Ioncvrouwen,
Suyuer en gent, en menighe reyn maecht,					 
Naer den tempel om daer also te trouwen,
Den ionghen Heer' die heur seer wel behaecht.
Voor heur quammer een goy groote partye,					 
Van Constenaers makende groot iolyt,					 
Op musickspel met soete hermonye
Opt rustichste voorwaer van dien tyt:					 
En recht voor heur gonghen met goy manieren,					 
Veel maechdekens ieuchdich, ionck scoon en					
Stroyende daer bloemkens tot een verchieren
Op dat elck hem soude verheughen meer.
Op dander sy sachmen oock lustich comen					 
Den Bruydegom fris ende triumphant,			 
Wesend'c8 oock verselt tot synder vromen,					 
Met veel eelmans om t'aensiene playsant:					 
Comende aldus seer rustelyck ghestreken					 
Door des Palleys sale lanck ende wyt,
Heeft hy soo wel eenen God daer gheleken,					 
Dat yeghelyck hem siende wert verblyt.
Inden tempel stont den dienaer des Heeren,					 
En was ghecleet met een tamelyck cleet,					 
Ghans sonder pracht, om de menschen te keeren
Van ydelheyt: hy staende aldus bereet,					 
Quamen voor hem dees twee ionghe persoonen:
De bruydegom fris end'c8 excellent,
Ende de bruyt seer reyn niet om verschoonen,					 
Verselt met heur naeste vrienden bekent.					 
Ootmoedelyck en met goede manieren
Syn sy ghelyck voor den dienaer vergeert,					 
Dewelcke heur vraechde seer goedertieren,					 
Waer op sy hem tsamen hebben vercleert,					 
Dat sy met danck vry ende onbedwonghen					 
Soo quamen daer, dus nam hy vry elcx hant,					 
En heeftse soo tsamen deur heurlie tonghen					 
Ghebonden met eenen eewighen bant.
Aymy reyn maecht, wat hebt ghy nv bedreuen?					 
Aymy reyn maecht, wat hebt ghy nv gemaect?
In wiens hant hebt ghy v nou begheuen?					 
In wiens hant syt ghy nv toch gheraect?
Ghy syt schoon maecht nv comen inde handen
Van een seer cloeck fris en ionck edelman,
Die hier nv is comen wt verre landen,
Om v reyn maecht, soomen wel mercken can.
Adieu,reyn maecht, uwen maechdom ghepresen,
Vwen maechdom reyn maecht is nv ghedreycht:
Maer ghy en dorft hier vry niet droeue om wesen,					 
Want dees eelman is touwaerts wel gheneycht,					 
Wt liefden goet end'c8 wt reynder ionsten,					 
Verheffende v bouen der werelt schat,
Hy is heel v deur der liefden reyn consten,					 
Dies hoort ghy v noch te verheughen bat.					 
Ghy en dorft vry oock gheensins niet beclaghen					 
Vwen maechdom tot daer toe wel bewaert,
Want die boomen die goede vruchten draghen					 
Veel beter syn en weerdigher vermaert					 
Dan die ghen'c8 die niet dan slechte bloemen					 
Oft bladeren en connen brenghen voort,
Al willen sy haer daer af seer beroemen,					 
Der vruchtbaerheyt al meer lofs toe behoort.					 
Desghelycx oock de roosen soet van geure,
Sy vallen af sonder eenich profyt,
T en sy dat die yemant tot synen ceure					 
Plucke en ghebruyck heuren reuck met iolyt.				 
Dus dan om v wel lofweerdich te maken
Maect dat van v comen vruchten playsant,					 
En hoe moecht ghy tot goy vruchten gheraken					 
Dan door desen elen man triumphant.					 
Hieromm'c8 ghy Mercurialiste gheesten,					 
Laet hooren nv het liefelyck gheluyt
Van ulie spel, om minsten met den meesten					 
Te maken vro'c8, soo gaende voor de bruyt.					 
Als sy nv syn ghecomen inde sale
Die om dansen fraeykens was toeghemaect,					 
Nam Ancelbert wel als de principale					 
De schoone bruyt die sulcx niet en versaect.					 
De Bruydegom oock goy parture vonde,					 
Die hy aengreep met synder rechterhant,
En dansend'c8 dansten sy een goy ronde,
Volghende nae de manier van Brabant:					 
Sy dansten wel, en op een seker mate					 
Volchden sy oock der instrumenten clanck:
Soo lochtelyck en met blyden ghelate,					 
Dat sy van elck daer creghen prys en danck.
Elcx oogh'c8 was seer neerstichlyck gheneghen					 
Om int dansen te sien haer wesen goet,
Soo dat sy daer yeghelycx ionste creghen,					 
En grooten lof met woorden goet en soet:
Eendrachticheyt, lanckleuen, prys en vrede,					 
Eere, profyt, ghesontheyt, goet en moet,					 
Wensten sy heur en al de ghene mede
Die comen noch souden van heur eel bloet.					 
Te wyle sy met dansen besich waren,					 
Was Phebus claer int west' onder ghegaen,					 
En int oosten quam hem nv openbaren,					 
Den auont bruyn ende den nacht quam aen,					 
Alreede (siet) quamen heur oock vertoonen,					 
Veel sterren schoon hoogh'c8 int firmament,
En Pheb'c8 quam selue den nacht verschoonen,					 
Met Hesperus blinckend'c8 excellent.					 
Dus syn nv dan die Heeren en Ioncvrouwen
In de salet' volghende na de bruyt					 
Ghecomen op dat sy daer tsamen souwen
Maken goy chier, en drincken eenen wt:					 
De tafelen waren ghedeckt seer reyne,					 
Daer teghen stont een ryckelyck buffet,
Vol coppen hooch, schalen groot ende cleyne,					 
Van siluer fyn en som vergult seer net.					 
Hier werden oock (want twas doen so de wyse)					 
In schotelen voort ghebracht wyt en breet,					 
Seer veelderley en wel ghecockte spyse,					 
Op de tafel soo ghestelt met eendracht:					 
En na dat heur de Heeren met fonteyne
Wt becxkens schoon vergult hadden verfraeyt,					 
Syn sy ghelyck na heurlie staet ghemeyne
Gheseten, en hebben den lust ghepaeyt.					 
En op dat oock elcx vreucht soud'c8 vermeeren,					 
Speeldemen daer seer Rhetoryckelyck					 
Een tafelspel voor de vrouwen en Heeren:					 
Bewijsend'c8 daer m'c8 practyckelyck,					 
Hoe goet dat sijn tusschen man en vrouwe,
Ghestadicheyt, liefde, goet ende eendracht,					 
En den voorspoet die daer door comen souwe,
Hebben sy daer figuerlyck voorts ghebracht.					 
T'weede gherechte was alre'c8 op ghenomen,					 
En het bancket hadde langhe ghestaen,					 
Dus sijn sy om op te nemen ghecomen,					 
Op dat d'ionck volck dansen sou moghen gaen:					 
Als die tafels nv al verschouen waren,
Waren terstont die spelieden ghereet,					 
Ieghelijck gonck syn conste openbaren,
In de ruym'c8 salette lanck en breet.					 
Den tijt die liep soo lichtelycken deure,					 
Dat eer sy heur daer voor hadden ghewacht,					 
De clock alree gheslaghen had' een ure,
Sy dansend'c8 al noch naer middernacht:					 
Hier omm'c8 heeft Ancelbertus die Heer'c8
Seer loffelyck en heuselyck gheleyt
De schoone bruyt den bruydegom ter eere,
Te bedde waerts dat voor haer was bereyt.
Voorts is van daer tgoet gheselschap ghescheyden,
En yeghelyck is na syn rust ghegaen,					 
Die ionghe Eelmans beleeft, gonghen gheleyden
Heur meesterssen om heuren danck tontfaen:					 
Des ander daechs hebben sy diesghelycke
Met eerlycke ghenuchte heur verheucht,					 
Met musick spel, dansen, en Rhetorycke,					 
Vrolyck gheweest tsamen met goeder deucht.
En voorts leyden dees twee soo goede leuen					 
In heur houlyck ende eerlycken staet,					 
Alle tweedracht was verd' van heur verdreuen,					 
En alderley manier van leuen quaet:
Soo dat hier in alle de goede menschen
Diese kenden seere waren verblyt,
Die heur voerspoet gunden en quamen wenschen,
Alle gheluck, salicheyt en profyt.
