Een hiende reyn sach ick wit van colure 
In een groen bosch lustich in een valleye, 
(Wandelen gaen int soetste vanden Meye)  
Gheleghen fraey by een riuire pure,
Neffens een bosch seer doncker van verdure: 
Des morghens vroech deur der sonnen beleye 
Sach ick soo soet en fierkens het ghereye 
Heurs schoons ghesichts, dat ic van dier ure  
Heur volghen moet latende alle saken.
Oft een wilt dier, oft woeste Venus nichte: 
 Oft een die is seer deuchdelyck van leuen.
Om heuren hals met fyne Diamanten
Niemant en roer my, sach ic staen gheschreuen, 
Int gout gheset. Ick wil gaey slaen en waken  
Nam ick voor my, want yemant straf van leuen  
Mocht dese leet aen doen in vremde canten. 