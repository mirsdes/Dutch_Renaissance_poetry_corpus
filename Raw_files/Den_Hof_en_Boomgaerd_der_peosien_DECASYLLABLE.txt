Ic zend' u (lief) u figuere present
Biddende, neemtse in dancke gheheel,
Al en is de conste niet excellent:
Nochtans wild' ic in uws herten tafereel,
Zoo wel gheschildert wesen, met tpinceel
Van Cupido, dien meester verheuen:
Die u in mijn herte schilderde naer d'leuen.
Ic schinck u (voor een Nieu-iaer) Katheryne
D'eere van Venus schoonheit oft imaige.
Ic make u dan Venus, tot zulcken fine:
Dat ghy my laett (in recompence van tmine),
An u spelen, Mars figuere oft personnaige.
Een zoet Neen, end' een weygheren ooc mede
Verciert met een lagsken, Ù schoone maeght,
Dat vought u soo wel, en tis een goe zede,
In een teecken dattet my wel behaegt:
 Vseret vry, wie datter ouer claeght,
Mi zegghende, neen, laett staen en sitt stille:
Maer laett my daerneffens doen dat ic wille.
 Remedie ieghens de peste sal sijn,
Dat ghy voor al, des morghens vrough op staet,
 Ende ontbijtt, drinckende zeer goeden wijn.
Vseert snoenens een spijsken delicaet, 
 Vliende grouen cost: want dien is quaet,
Tsauonds doeghet tselue en altijt om tbeste.
Cuendy dit gh'useren (naer minen raet)
Een iaer of twee daer en is af gheen queste,
In drye maenden en sterfdy niet vande Peste.
 Waert datmen hier als by de Mauritanen
Hachte tbruynste coleur voor tschoonste siet
Zo soudt ghi moghen segghen oft wanen.
Dat ghi schoon waert, maer nu en zidijs niet.
 Een Ioncker uut ghenoughten inden Mey
Speelde ieghens ziin ghesellinne
Alleen om twee cuskens zoo ic u sey,
Die hi ooc verloos: maer doen sprac ziin minne,
 Ten is mi niet ghenoegh dat ic eens winne:
Dies spel' ic we'er icker viere hebbe oft niet.
Heur man craude siin hooft, als belaen van sinne.
Dit ziende den knecht (diedt was een verdriet,
Dat siin meester hem soo vervaert gheliet)
Sprack, heere en vreest u niet van dien spele,
Ic doe v dheelft als waert om noch so vele.
Mammeken dat lof end' eere betaemt
Wit als een eykin, vet als een mollekin,
Een Goddinnen mammeken waerd ghenaemt.
Cleen wurtgen dat de Roosen beschaemt:
 Rood criexkin (zeghic) med zijn clein olleken
Vp een effen rond yuoore bolleken.
Mammekin van sattijn wit en claer.
Lieflijc tepelkin aerdigh drolleken
Het welcke meestendeel bedect es, maer
Ick wedde om eens te besiene tis waer.
Mammeken dat zulcke gratien heeft
Dat een man wel zoude maken eenpaer
Het kindeken om u te zughen naer,
Wel ghemaect mammeken waerd dat het leeft.
Stijf mammeken, twelc niet en beeft
We'er datmen springht en danst, loopt ofte gaet.
Mammekin dat vulle ghetughe gheeft
Van de reste dat den persoon ancleeft.
Mammeken mignon, hups en delicaet
Twelc wijt en verre van dander staet.
Amoureus mammeken dat gheeft in d'hand
Een begherte om eens te tasten, iaet:
Maer men mach als dan ooc, naer minen raed
 hem...gheliet: zich zo bedremmeld gedroeg.
Ik doe de helft voor u, al was het spel om nog eens zoveel.
Niet al te by commen an uwen cant,
 Ofte daer zaude (dit es mijn verstand)
 Een ander beghaerte zaen uut becliuen.
 O precieusen ende schoonen pand!
 Ia miraculeusen boesem, want
Ghy doed handen afslaen, die nochtans blijuen
 Gheheel ende ongheschendt, machmen u toescriuen.
 Au burstgens, die niet en hebben van doene
 Med papieren oft hauten berd vp te stiuen
 Om alzo te makene langhe liuen.-
 Ripe mammekens, al voor den saeysoene,
 De welcke doen roupen staut ende coene:
 Ic moet huwen, dus gheeft my eenen man:
 Want ic beghinne my ziet te schoene
 Op een viue, staghet my niet wel groene?-
 Ogh hoe gheluckigh es den ghuenen dan
 Diedt gheloofue heeft dat hy mach of can
 Maken van dees mammekens iongh en cleene
 Schoone vrauwen burstgens, ende waer van
 Dat groeyen mueghen (dit behoorter an)
 Veel zulcke fraey burstkens, ende anders gheene.
Fyleelickemammeend'ume'ghezelle Die zoo rond zijn, als schoteldoucken wack,
Die hanghen en slingheren, als een belle. 
Vuyl mottighe peijnsen leelic van velle
Zueghenmammen(zeghic)ennattenzack,
Mammen die zijn zo amoureus en lack Als een vule doode stinckende prye.
Mammen de welcke men wel alle clack
Vp de schauderen slaet aen d'ander sye.
Mammen om te zooghen twee of drye
Van lucifers welpens ende Draken:
 Ia daermen na tfaitsoen van auden tye
Van dees hanghende capproens of mocht maken. 
Fy beroocten lap diemen moet vp haken.
Berimpelt vel, wit als een caue of schauwe:
Diemen wel (zonder van by te ghenaken)
Vp den rueck zou volghen, zoo ic hauwe.
Mammen die zoo cleen staen an haer vrauwe
Dat schijnt dat heur twee billen zijn ghehecht
An haeren boezem, wel en ghetrauwe:
Diemen daerom magh wijs noemen te recht
Want (zoomen ghemeenlicken hier zeght)
Zulcke eene heeft wat inden boesem ghecreghen.
Mammen welcke niet en maken ghevecht
Ghy weet wel waer, zoo d'andere wel pleghen.
Om u te schilder'ne wel en van deghen
Naem ic gheluwe zwart, ende bruun rood.
Mammen afgriselick in alder weghen
B'haudens dat u toeb'hoort dees eere groot
Die ick u gheuen wille bider doot,
Dat is dat ghy noch wel muecht zijn gheleken
By een beroocte blase, daer ter moot-
De kinders heur keuten in garen en steken.
Fy ick en wilder toch niet meer af spreken,
Ofte ick zoude (met orloue mijn heeren)
Minen pater noster breken ofte keeren.
 Elck rekent u maeghdschap haubolligh haer
Namende u Cousijn Cousintgen eenpaer-
Zoo ooc u gheslachte groot is bevonden:
Want vele die u soo heeten voorwaer,
 Niet seer en lieghen u bestaende naer
Al maken zi den wiisaert t'allen stonden.
 Die ander onsterffelic heeft ghemaect
Is gheraect (elas) int doodelic perket.
Neen, hy is niet doot die trecht leuen smaect,
En wiens wercken leuen lanx om bet.
 Maer de Custodie leyt hier daer zeer net
Voortijts veel schoone iuweelen in laghen:
Als gheleertheyt in menigh const' en wet,
En den gheest Virgili, oft tsoet ghewaghen
Van Ouidio. Dit tooght t'allen daghen
Zijn dicht van d'incomst ons Coninghs te Ghent:
 Die hi daer soo schildert dat, diese zaghen
 Zoo wel als deur hem noyt en hebben ghekent:-
 Met sijn kele loofd' hy God tot den hent,
 Zoo dede hy ooc met zijn hemelsche penne.
 D'eerde heeft d'lichaem, God de ziell' excellent:
 Maer sijn fame ic allom' hoore en bekenne.
Al dat een magh weischen die hy bemint meerst
Dat verleen’u God, lief, zonder casseren
Die u wille maken, zo wel ghezint eerst, 
Dat ghy dit mijn briefken meught accepteren,
En om dat t'ouerlesen meught verneren,
 Zonder u om sijn fauten te verstooren.
 Ten sy dat ghy hem wilt fauoriseren
 Zo moet ick wel een zeer stuer andwoorde hooren.
 Tusschen hope en duchten leggh' ict u vooren
 Daer my de liefde toe bedwonghen heeft:
 En ghebruuct ieghens heur niet uwen thooren,
 Naer dien ghy met elcken zachtmoedigh leeft.
 Is zi t'onbeschaemt? dat heur blendheit toegheeft:
VVant liefde is ghemeen'lic (zoo menngiert)
 Vierigh, kindsch, en blend, ia onghemaniert.
VVildy vraghen waerom ick zoo staut ben
 Dat ick cleyn wormken naer u darf steken?
 V discretie (waer op ick ghebaut ben)
 Zal my excuseren van die ghebreken:
 Aenmerckende hoe dickmaels datt is ghebleken
 Dat een dochter rijcke oft hooghe van state
 Traude eenen Ionghman, niet waerd by heur gheleken,
 En dat nochtans met God, en t'haerder bate
 Oock met alder eeren: want in dier mate
 Men zulc een dochter niet verwiten en can
 Dat zi heur vercoopt, welcke zede ich hate,
 Ghelijc die tgoed trauwen, en niet den man:
 Maer men moet haer dees eere naerzegghen dan,
 Dat zi uut liefden heur lief trauwende is.
 Zulck eenen band eerlick en vast hauwende is.
T'is waer ick b'hoor te beghaeren gratie,
 Voor die mijn onwaerde, en u waerdde anziet:
 En dat doe ick ghaerne talder spatie:
 Ic hebbe, (dat darf ic wel zegghen) yet
 Te weten scienty', hoogh'lic te prysen,
 Daer rijckdom navolght, die eere gheschiet:
 Makende my edel, maghmen bewysen.
 Vande reste (eyst dat daer af questen rysen)
 Mak' ic u iuge, Ù schoonheit alder vrauwen,-
 Wiens goed' ooghen (naer alder minnaers ghysen)
 Alle dingh med faueure zullen aenschauwen:
 VVant daer liefde is, is vulmaectheit veel eer,
Zoo dat u niet en faelt in zulcker vauwen
Als ghijt al meucht hebben,wat weinscht ghi meer?
Ghy vreest, dinck ic, het spotten vanden lien ooc
 Naemt ghy my, die zeere wel zoudt gheraken
 Aen een rijc Eelman, tmocht wel gheschien ooc:
 Maer maerct eens (bid ic u) voor alle zaken
VVattnuzijndaerziedelmansafmaken,
 Ende ghy, die zijt recht edel van zede,
 Sult u vreesen, heuren cant te ghenaken,
 Lieuer verzekert te zine van in vrede
 Met mi te leuen, (zoo de wyse oynt dede)
 Dan om weynigh ghoeds te stane in dangier
 Van een eeuwighe onruste t'hebben mede:
 Twelck te schuwen is, als een helsche vier,
 En dat zoude u certeyn ghebeuren hier
Naemt ghy yemand contrary' uwen zin goed
 Die alsoo ghoed behuud, gheen ghewin doed.
Mijn cause is goed dat derf ick schriuen wel,
 Rest dat God (die alle zaken is machtigh)
 In u, mijn woord, zoo doe becliuen wel:
 Dat ick mocht u grati' wesen deelachtigh.
 Ick heb' hem altijt ghebeden stantachtigh
 Dat hy my niet en late in liefden dwalen:
 Maer die ick minne eerst met herten voordachtigh
 Dat my die ghebeure: zal dan God falen-
Die elcx ghebed verhoort naer sijn verhalen?
 Alst dan Gods will' is, en niet t'uwer schade,
 Laett uwen wille tot den zinen dalen:
 Als die hem gheel steld onder sijn ghenade.
 Aldus doende en sal ick gheensins te spade
 Mijn hope ghestelt hebben op u deught,
 Gheeft mi goede andwoorde want ghijt vermeught.
V dienaer, vriend, ende lief ghetrauvve
Zal ende vville, ia moet ick blijuen,
D'vvelck my zou brijnghen in allen rauvve
 Mocht ick in mijn beghaerte niet beclijuen.
Hoe sal ic zinghen met bedroufden gheeste?
 Hoe soude ic connen ghepoëtiseren
 Als de sinnekens (die sijn het meeste)
 Verstrooyt zijn (elas) ende desoleren?
De beuende hand, en wilt niet consenteren
 Te schryuen, al wil ic mi dies oock moeyen,
 De tranen vallende zonder cesseren,
 Bederuen de lettren, en doense vloeyen.
 Maer wat mi lett, ten magh my niet vernoeyen,
 Ende al sijn de sinnen vul turbatie,
 De liefde moet uut mijnder herten bloeyen,
 Al en heeft mijn schryuen nu gheen gratie.
 Maer ic duchte dat mijn lamentatie,
 En zuchtende woorden, zijn voor niet:
 Mids datmen an u lief te gheender spatie
 Eenighe ontfermherticheit merckt oft ziet.
 Och ic en meende (al eist anders gheschiet)
 Miin hope niet te vergheefs te stellen,
 Op v ghenade: nemaer als een riet
 Zidy nu omghekeert, d'welc mi doet quellen.
 Waerom verandert ghy (mocht' ic vertellen)
 V eerste goet propoost? Ic zegghe goet
Om dat ghy (al saudyer mede rellen)
 Gheen cause en hebt, waerom ghijs niet en doet. 
 Want wat quaet (d'welcmen behoort en moet
 Versmaden) weett ghi toch ˆ lief? zeght vry:
 Niet dan dat de quade tonghen onvroet
 Valschelic versieren, en belieghen my.
 Maer naer u belofte zo en zoudt ghy,
 Heur gheen ghehoor oft audienti' gheuen,
 Voor dat ghi iet quaets an my vondt, daerby
 Vraghe ic u wat quaet hebdy beseuen?
 Elas! alzulc een cause eyst toegheschreuen,
 Maer tis alleen' om minen cleenen staet:
 Want had' ic goeds ghenough om by te leuen
 Zo hiet' ic goet, maer nu hachtmen my quaet.
 Nochtans dat zi verdoolt zijn in dees daet
 En datter is weinigh oft gheen different
 Tusschen onser beeder goet, weet uwen raet:
 Maer sijn hoorende doof, en siende blent.
De beste reden diese hebben ten hent
 Om my vyant te sine is dit alleene,
 Begheerende dat ghi (lief excellent)-
 Meer goeds behuuwt, my achtende te cleene.
 Is dit oorzake (daer en is anders gheene,)
 Om ieghens u woort, mijn viant te wesen?
En van u ghetrauwe minnaer te scheene,
 De welcke zal moeten vergaen mids desen?
 Want gheen medicine, en magh mi ghenesen,
 Dan u faueur, ionste, grati' oft deucht:
 Al ben ic van u vrienden ter doot verwesen
 Gheeft my het leuen: want ghi sulx vermeught.
 Ende verandert (Ù bloeyende ieught)
 V bitter woorden, in troost en confoort,
 Op dat ghy het bedrouft herte verheught
 Ghelijct u goe' natuere toebehoort.
 Die noyt en was soo vergramt of ghestoort
 Op u viant, dat ghi hem weynschte leed:
 Hoe saut ghi connen dooden met een woort,
 My u lief en dienaer, altijt bereed?
Kind in ghedaente, maer man in ghewercken:
(Want ghi sijt ghetelt, met de wise clercken,
Ic zwighe waerin ghi elcken passeert)
Hoe sal de wijsheit noch in u verstercken,
 Als ghi alree' (soomen experimenteert)
Hercules wercken doet, en triumpheert
Met de ghelaurierde in uwe thien iaren?
 Ende in Ciceronis conste floreert.
 Noyt meynschen (als ghi) zo begaeft en waren.
 Wie sagh oyt kint spelen op Phoebus snaren?
 Oft met de neghen Musis verkeeren?
 Wie zagh oyt moeder zulcke vruchten baren?
Wat mensche dede sijn lant meerder eeren
 Dan ghi ons vlaemsche doet? dies zal ic leeren 
 Zinghen uwen lof, op mijn simpel liere.
 Liefde sal mi de materi' vermeeren,
 Die ic met v hemelsche penne verciere.
 Hemelsch' (seggh' ic) want het is de maniere,
 Hemelsch t'heeten' dat noyt eenigh meinsche en dede
 Soo iongh van iaren. Dies ic niet en viere,
 Te segghen': dat ghi siit elcs meester mede,
 Int schriuen metter penne, naer u zede:
 Soo d'experienti' elcken maect bekent.
 Want Pallas hof, is, met verwonderthede,
 Grootmakende u gratien excellent.
 Gh'eel Europa spreeckt van ons sté' van Ghent,
 Daer alsulc een bloeisel is uutgheresen:
 Dat voor sinen rijt van siin vruchten sendt,
 Tis in u dat wi van Christo lesen,
 Diemen tsinen twaelf iaren bevant,
 Onder de Doctoren, die hem seer presen
 Van siin antwoorden, en groot verstant.
 Also elck deur u wijsheit abundant
 Verwondert is, Ù wonderlicste kint:
 Die (in dsté' van kermesspel) neemt in d'hant
 Der gheleerder boucken, die ghi bemint.
Wat salt noch werden, dat alzoo beghint?
Ic en weets voorwaer niet, maer can verstaen
Dat God inden wil heeft, end' is ghesint
 Van u te maken een veurbeelde zaen,
Oft een meesterwerck, van dat hi heeft ghedaen,
Op datmen hem in u soude altijt louen:
Want de goede gauen, commen van bouen.
Volghd hier nu, Lezer, der wijsen bevelen,
 Datmen om in naerst te doen' spelen zal:
 Ende niet en zal in neerst doen om spelen.-
 Dat is men zal ghenoucht' useren al
Niet om daer deur te zijn' of blijuen mal:
 Maer om bet t'omhelsen deegh'licke zaken:
 Dit heet deur wat zotheyts, de wijsheit smaaken.