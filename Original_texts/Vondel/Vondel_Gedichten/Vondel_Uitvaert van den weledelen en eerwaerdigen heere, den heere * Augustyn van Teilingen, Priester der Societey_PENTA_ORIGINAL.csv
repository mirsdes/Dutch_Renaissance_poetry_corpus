Heer Teilingen, na twee- en tachtigh jaeren,
Komt, afgemat op 's levens wilde baeren,
Ter haven van de ruste en 't eeuwigh leven
Gezegent en behouden ingedreven,
Van Cherubijn en Serafijn ontfangen
Met Godts bazuin en hemelsche gezangen.
Zoo vrolijk zagh men Simeon in vrede
Heenvaeren, na zijn langgewenschte bede,
Toen hy den zoon der koningin, Godts moeder,
Der volken troost, en eenigen behoeder
Aenschoude, omhelsde uit alle zijn vermogen.
De zaligheit, Godts heil zagh hem ten oogen
En aenschijn uit. Hy riep: ik ben ontbonden
Van 's lichaems last, 'k heb Godt, mijn' Godt gevonden.
Gy weduw, wees, en maeghden, mannen, vrouwen,
Verlaet dit lijk, en volght, met vast betrouwen
Op Godt, de ziel van Augustyn, uw' vader,
Die minzaem u, zijn kinders, al te gader
Noch noodight, om ontslagen van verdrieten
Een zelve kroon en glori te genieten.
U is bekent hoe tot zijn hooge daegen
Hy 't lastigh kruis geduldigh heeft gedraegen,
Zich quijtende ten dienst van zijn gemeente;
Schoon hem de spraek, de krachten, en 't gebeente
Begaven, in een' drang en zwarm van zielen,
Die vierigh hem in 't uiterste overvielen.
Maer och helaes, de kruisheer most beneden
Op d'aerde zelf alleen de wijnpers treden,
En tradt aldus vooruit, eer d'ysre vuisten
Den in den raet der Jo'f4n gedoemden kruisten.
Wat is dit lijk een oirzaek van veel jammers!
Een halleve eeu genoten d'Amsterdammers,
Zoo 's nachts als daeghs, 's mans dienst op hun begeeren,
Volhardende elk te stichten, en te leeren,
En daeghlijx Godt getrou zijn recht te geven,
In wien hy scheen te leven en te zweven.
Nu langer niet uwe oogen uitgekreeten:
Want d'overle'ean heeft lang zijn leet vergeeten
By zijn' genan, het kerklicht van Hippone,
En wierookt nu, ten prijs van Godt den zoone,
Daer schooner zon en maen en starren schijnen.
Daer wandelen stantvastige Augustynen
Nu hant aen hant. indienge billijk oordeelt
Den voorzaet [die met een godtvruchtigh voorbeelt
Zijn' leering sterkte] in liefde na te treden;
Zoo volght getrou den nazaet, hier beneden
In zijne plaets gestelt, om Christus kerken
Met hemelsch man te voeden en te sterken.
Voltrekt getrou uw herders wil en wenschen.
Dees leefde in vre, bemint by alle menschen.
Ootmoedigh, als de minste van Godts slaven,
Vergeetende 't out stamhuis van 's lants Graven,
Waer uit zijn bloet was wettigh voortgesproten,
Hanthaefde hy al zijn geloofsgenooten,
Onzijdigh en lieftalligh t'allen tijden.
Laet diamant dit op den grafzerk snijden:
O Teylingen, rust na langduurigh slaven.
Gy leght min hier dan in elx hart begraven.