Wie d'eedle telgen, uit een' hooftstuk van de Reinsten
En Bikkeren wil zien, de grootsten en de kleinsten,
Aenschou dit vyfgetal van beiderley geslacht,
Door Lievens schildergeest op eenen doek gebragt.
Zoo kan men d'ouders aen haer kroost en beelden kennen.
Dry zoonen wijken geen Troiaensche jeught in 't rennen
En paerderijden. Elk schijnt zonderling begaeft.
Het zy de ridder springt, of keert, of langzaem draeft,
Of weghspoet met een vlucht, of in den ringh wil rijden;
Hy toont zich afgerecht, en weet gevaer te mijden,
Kort op te houden, en te steigeren met kunst,
Te zwaeien rechts en slinx, en doorgaens met een gunst
Zich zoo te maetigen, en op de maet te passen,
Dat hy natuurlijk uit den zadel schijnt gewassen.
Aldus plagh Chiron op te passen en de jeught
Geduurigh t'oefenen in ridderlijke deught.
Zoo plaghten Kastor en ook Pollux op te zitten.
Men ziet den klepper zich in 't oefenperk verhitten,
En hoort hem brieschen. O doorluchtigh tijtverdrijf!
Den allerjongste springt het strijtbaer hart in 't lijf,
Als hy zijn' broederen een kans heeft afgekeeken.
Het oorlogh is zijn lust. Dees borst, op alle streeken
In 't vechtperk afgerecht, kan slagh en steek voorzien,
En zou het wilde zwijn de tanden durven bi'ean,
Indien het in een bosch schuimbekkende aen quam streven.
Maer om de dochters af te beelden naer het leven,
Gelijk Apelles hant haer schilderde in 't saizoen
Van 's levens lente, waer hier geest en kunst van doen.
De schoone Elizabeth zou prijs op Ida winnen
Voor Paris vierschaer, of by negen zanggodinnen
Den ganschen zangbergh met haer keele en cymbelsnaer
Ten reie aenvoeren. Zet dees schoonheit op 't altaer,
Zy zal het kerkgewelf van Venus rijk stoffeeren,
De minnaer haer met myrte en roozekranssen eeren.
De zuster weet haer' galm te volgen, of zij maelt
Gebloemt tapijtwerk, als een Pallas, met de naelt,
En toont wat kunst vermagh, en leerzaeme gewente
Wanneerze bloemen tart, en verwen van de lente.
Gelukkigh is de hant die zulk een puikbloem plukt,
Waer voor de keurighste zich neight en nederbukt.
Doch best gezwegen dan haer glanssen te verminderen.
Zoo kent men vader en de moeder in hun kinderen.