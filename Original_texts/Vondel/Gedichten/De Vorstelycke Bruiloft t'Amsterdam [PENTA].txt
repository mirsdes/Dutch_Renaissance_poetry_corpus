Een Hymen komt de kroon op 't raethuis sluiten,
Dat gaet ten dansse op bevende orgelfluiten,
En schuiftrompet, en goddelijck muzijck:
Terwijl de lucht Europe, en Christenrijck
Met eenen dauw olyven schijnt te zegenen;
De koningen elckandere bejegenen,
Als broeders, en te feest gaen, hant aen hant;
De vorsten en vorstinnen, door den brant
Van minne ontvonckt, in trougenootschap treden;
De heiren, die, vierkant in hun geleden,
Verwachtten op d'aenschennende trompet,
Stilzwijgen, om dit vorstlijck bruiloftsbed,
En heilrijck paer, ter heerschappy geboren,
Niet in zijn rust te wecken, niet te stooren
In 't bruitsprieel, dat Goden zelfs bekoort.
De beurs staet stil. de koopstadt sluit geen poort
Voor duizenden, die stewaert innedringen,
Om 't bruiloftsliet voor ANHALT op te zingen,
En schoone Oranje; een klanck, die d'ooren streelt,
Nu al de stadt, die groote schouburgh, speelt.
De ridderschap van Aemstellant, aen 't draven,
Briescht moediger, als eertijts Troische braven
Moedt schepten, op den moedigen Askaen.
De burgery, de bloem uit elcke vaen
Gelezen, lost haer zwangere musketten,
En we'earlicht op den we'earklanck der trompetten.
De zeekortouw gaet weiden over stroom,
En velt, van wal, en brugge, zonder toom,
Op 't blyde onthael van ons Nassausche heeren.
De vlooten op het scheeprijck Y braveeren
Met wimpelen, en vlaggen, daer een lucht
Van dertelheit in ommezweeft, en zucht,
Verlieft op zulck een' regenboogh van kleuren.
Een die noit zong, magh 't zingen nu gebeuren.
 Ick zong voorheen met lust den oorloghstoght
Van Frederick, die pais door oorlogh zocht,
En met den pais zijne oogen quam te luicken;
Een zegen, dien wy, Godt ten prys, gebruicken:
Nu lust het my te zingen voor dees Bruit,
Die vrolijck het geluckigh drytal sluit,
Haer zusters volght, Louise, en Albertyne.
Indien haer star my toestraele, en beschijne,
De we'earglans zal, uit mijne bruiloftsmaet
Zich heffende, den zegenrijcken staet,
Voor 't leenen van dien princenluister, dancken;
De zangbergh my een leckerny van klancken
Byzetten, daer d'aenleider van de zon
Alle ooren van de Go'f4n op Pelion
Mede onderhiel, dat Peleus, onder 't zingen,
Van kussen nau zich zelven kon bedwingen;
Zoo menighmael hem Tethys luisterscherp
Bekoorde met een' lonck, Apolloos harp
Den bruigom noopte om iet de bruit te vergen,
Dat zoeter smaeckt in 't sluicken, en verbergen.
Maer 't voorspel valt te lang voor minnegloet.
De min verdriet alle uitstel, en eischt spoet.
De dolle Mars, van Razerny bezeten,
En met gewelt geborsten van zijn keten,
Zat grimmigh op in 't blancke harrenas.
Op 't schocken van zijn kopren wagenas,
Door Mulciber in Etnaes smis gegoten,
Verschrickten en verbaesden ste'ean, en sloten.
d'Aerdbodem dreunde en daverde, zoo wijt
De Noortbeer om den kreits des hemels rijt.
De hel quam op van onder, droef, en zwarter
Dan eenigh Moor, en voerde Noor, en Tarter,
Den Moskovijt, en Rus, en Transilvaen,
Sarmaet, en Got, en Sweed, en Deenen aen.
Men zagh'er Vranck, en Spanjaert, en de Britten,
En Batavier, en Oostenrijck verhitten,
Gans Ne'earlant, en Hooghduitschlant, Hongersman,
En Savoiart, en Sax in eedtgespan.
Men zagh'er 't heir der krabbende Kroaten,
Kozacken, en Litouwers uitgelaeten,
Gansch Pruissen, en gansch Lijflant in 't geweer.
Wie Mars niet woude aenbidden, scheen van eer
En brein berooft: zoo ruckenze in slaghorden
Gereedt, en heet, om hantgemeen te worden.
Op 't steecken van klaroen, en krijghstrompet,
Op trommelslagh, en trommel wort de wet
Van vr'eaverbont en wapenstant gebroken.
De heiren gaen elckandre fel bestoken,
En mengen al hun klaeuwen onder een.
De stofwolck rijst ten hemel op, die scheen
Van pulver, stof, en roock, en smoock gesloten.
Een zee van bloet, ten adren uitgegoten,
Bedeckte 't lant, dat dreef, van do'f4n bezaeit.
De paertshoef maelt het zaet. de sabel maeit
Den korenoogst. de ste'ean, en dorpen stonden
In eene zee van vier. alle ackergronden
Verbrandden tot den wortel toe aen asch.
Het vee verging, en leedt gebreck aen gras,
En hoy, en vo'ear. de waterstroomen dreven
Van lijcken. wat kon vlughten, berghde 't leven,
In hol, speloncke, en woudt, en woestyny,
En schreide om hoogh, in 't vreeslijck moortgety.
Op dat geschrey zagh Jupiter van boven
Ter tinne uit, van 't gestarnde hof der hoven,
Vorst Anhalt, die 't gevaer der oorloghs tart,
In 't midden der slaghordens diep verwart,
Om Brandenburg, die onheil wenscht te schutten,
Met zijnen arm gewapent t'onderstutten.
De koning van de Goden riep terstont
Zijn dochter, die het huwelijxverbont
In kracht houdt, door haer minneprickelingen,
En Mars in 't wo'ean kan toomen, en bedwingen.
De dochter komt voor haeren vader staen.
Hy spreecktze met dees rede ernsthaftigh aen.
Vertrouden wy u niet de Duitsche stammen
Door 't eeuwigh vier van uwe minnevlammen
Te houden in hunn' staet, van eeuw tot eeuw?
Zijt gy 't niet, die het brullen van den leeu
Aen bant leght, en de zee en waterdieren
Ontvonckt door kracht van nimmer leschbre vieren?
Hebt gy niet Mars gebreidelt, toen hy, zadt
Van moorden, aen uw schoonheit zich vergat?
En slaept gy, nu het tijt is op te waecken?
Al zitten wy te roer, om 's weerelts zaecken
Te stieren door het hemelsche beleit;
Noch moet de hooghste en Oppermajesteit
Door middelen de staeten onderhouwen.
Het is uw ampt geslacht en huis te bouwen,
De Vorsten door het onderling verbant
Te trouwen, mont aen mont, en hant aen hant.
Zoo wistge, op mijn gebodt, de nabuurrijcken
Van Vrankrijck en Hispanje, in 't huwelijcken
Van Luidewijck aen d'Infantin, terstont
Te zoenen, en de legers van den gront
Te voeren in het barnen van de baren
Der ondereengemengde wapenschaeren.
Of waentge dat d'aeloude stam en staet
Van Anhalt ons niet meer ter harte gaet?
Een stam, ons waert voor menigh hondert jaeren,
Verheerlijckt door Keurhuizen, en in 't paeren
Zoo hoogh gezet? gelijck hem geensins d'eer
Van Saxenrijck, en zijn' gekroonden Beer
Ontstaet, noch ry van Hertogen, en Grooten.
Wat zeggen wy? hy is uit u gesproten.
Vergeetge dus uw heiligh bloet, Askaen,
Gewonnen by Anchises, den Trojaen;
Daer Rome zelf, die grootste Monarchye,
Zoo hoogh op draeft, en voor haer heerschappye
Dien stam bedanckt, en eeuwigh dancken zal,
Dewijl dees zit te rade in 't Godental?
Ga heene dan, vereenigh uw Askanje,
En 't keizers bloet van Adolf, daer Oranje
Niet van ontaert. misschien of, u ten prijs,
Het jongste Troje uit zulck een paer verrijs';
Zoo eens hun zoon de velttrompet hoor' steecken,
Den vader, daer de Rijn van weet te spreecken,
En Donau, volge, en naerzette op den plas
Der Middelzee, en kome in 't harrenas
Den tulbant op, dat gansch Konstantinopelen
Van dootschrick 't hart in 't lijf beginn' te popelen.
Dit is mijn wil. meer sprack hy niet. zy zweeft
Op vleugels van haer duiven heene, en streeft
Door wolck, en lucht, en strijckt ten lange leste
Daer zich Georg, die voor 't gemeene beste
Der Duitschen street, na'et bloeden van den slagh
Een schaduw zocht, in 't flaeuwen van den dagh.
'tBezweete paert rontom hem heene weide.
De rusting, zwaert, en hellem, tusschen beide
Geslingert, van zijn lenden, zijde, en hooft,
Geblutst, geschaert, en meer dan eens geklooft,
Ontlasten hem, wien 't luste een poos te rusten.
Zy sprack in 't endt: helaes, wat magh u lusten
Te worstelen met Mars? al oorlogseer
Genoegh behaelt. Uw stamhuis eischt wat meer
Dan wapenroof in kercken op te hangen.
Uw jeught verslijt. gy gaet allengs de gangen
Der ouderen, die over de Jordaen
De stappen van hun paerden lieten staen.
Zy hebben prijs in slagh op slagh verworven:
Maer geen zoo braef, die niet en is gestorven.
De grafzerck deckt den allerstoutsten helt.
Uw jeught verslenst. uw vaders stamhuis smelt.
Uw trots geslacht verwacht rechtschape loten
Uit zijnen stam, ter goeder tijt, gesproten.
Op op: u past een eedle minnevlaegh.
Naer Hollant toe, daer 't strijtbre Gravenhaegh
Ten hemel heft zijn hof, en torenkruinen,
Uit bosch, en laen, waerande, en witte duinen.
Daer spoorde ick u een schoonheit op, wel waert
Met eenen helt uit Duitschen stam gepaert.
Een ridder moet altijt geen speeren breecken,
In spel, of ernst; in 't perck den ring afsteecken:
Vryaedje voeght den ridder na den strijt.
Het vechten en het huwen heeft zijn tijt.
Wat sammelt gy? dit is u rechte gade.
Ga heen: hou aen: mijn hemelsche genade
Verzekert u van trouwe wedermin.
Ick ken den aert der eedle Keurvorstin,
Die zal by haer vrou moeder Amelye
U helpen door een zoete slavernye
Aen dat gewenschte en kostelijck juweel,
Uw halve ziel, uw toebescheiden deel.
Zoo spreecktze. hy waeckt op uit zulcke droomen,
Bekent dat dit van boven is gekomen,
By loting van 't almogend staetbeleit.
Hy rijt dan heen, verzoeckt, houdt aen, en scheit
Niet zonder hoop, tot dat de dagh geboren,
Gansch Groeningen den bruiloftsgalm magh hooren,
De wedergalm in Hollant antwoort geeft.
Maer Venus, die geduurigh groeit, en leeft
In aenteelt van de vorstelijcke stammen,
Verdroot het dat de gloet van haere vlammen
Te traegh geraeckte aen 't wercken; hierom nam
Zy voor een lucht van minne t'Amsterdam
t'Ontvoncken, en den nadruck van het trouwen
Van 't vorstlijck paer met grooter hoop t'ontvouwen.
Op dit besluit, uit haeren troon gedaelt,
Wort Henriette, en Anhalt ingehaelt,
Gewellekomt van Aemstels burgervaderen,
En 't gansch stehuis, daer al de Go'f4n vergaderen,
En Godthe'ean van 't gezegende geslacht.
Hier worden 's lants triomfen opgebraght,
Door Frederick zoo menighmael bevochten;
Zoo veele ste'ean verovert, en gevlochten
Tot eenen krans van zege reis op reis;
Hoe 't lant de kroon der vryheit met den pais
Wiert opgezet: en Maurits, hoogh geboren,
Wort jongk, en laet zich op de bruiloft hooren,
Zoo rustigh of hy weder in Brezijl
Den handel, en verlaeten oorloghsstijl
Hervatten woude, en al de Portugiezen
Zien stuiven in de bosschen, en de biezen,
En 't suickerriet. zijn hart slaet we'ear de trom.
Op 't voorspoock gaet de berckemeier om,
En wederom. zy zien den vrede in 't Noorden
Opdaegen, niet met glimp en schijn van woorden,
Maer in der daet. de Koningen vereent
Staen af al wat den nabuur wert geleent.
Prins Willem met een' blijden dronck bezegelt
Den Noortschen pais. de lust tot vrede regelt
De maeltijdt, daer de twee gelieven vast
Verneemen hoe de gloet van minne wast
In 't bruiloften: want Venus [het is wonder,]
Houdt bruiloft met die beide, en weet zich onder
Het vryen in te laeten, eer men 't weet.
Onzichtbaerheit verstreckt haer bruiloftskleet.
Vertoonde zy zich, als voorheen haer liefde
Anchises op den Troischen oever griefde;
Gy zoudtze zien zoo schoon, als d'uchtentzon;
Of toenze in strijdt den gouden appel won,
En Pallas, en Jupijns gemael beschaemde
In schoonheit, dat den rechter eeuwigh praemde,
Schoon hy ten loon van 't vonnis, by beding,
Met d'eerste bloem der schoonhe'ean strijcken ging.
Zy kan zich niet verzaden, nu Oranje
Een' Duitsche Askaen by d'eere van Askanje
Zal winnen, en vernieuwen met dien naem
Den ouden tijdt, zoo dickwijl door de Faem
In top gevoert, in vaerzen opgezongen,
Eeu in eeu uit, by puick van dichters tongen.
Gebeurt het dat die wenschelijcke vrucht,
Te zaejen in deze Amsterlantsche lucht,
Den kam des helms eens koome om hoogh te steecken;
Hoe wil de geest der dichteren uitbreecken,
Gelijck een stem door kopre boghten wringt
Van een trompet, waer op de zangbergh springt,
En triomfeert. dan wil by vaerzen blijcken
Wat Anhalt al beschrijft in zijn kronijcken,
En Nassau, en Oranje: daer een stijl
Toe wort vereischt, die opdraeft, als Virgijl,
Belust om zee, gelijck een stroom, te winnen,
En Cesar, en August op 't heerlijckst binnen
Out Romen in te voeren, op den toon
Van puicklatijn, Homeer naer zijne kroon
Te steecken met dien schilt, zoo rijck gedreven,
Tot glori van Eneas groote neven.
De dochter van Jupijn bespiet al stil
Hoe 't lieve paer twee harten, zin, en wil
In een smilt; hoe twee stommen t'zamenspreecken.
De moeder kan verneemen uit elck teken
Van oogen, en gebaer haer dochters zin.
Nu wortze noch gedachtigh hoe de min
Haer noopte, toen zy HENRICK met verlangen
Ontharnast in haere ermen plagh t'ontfangen,
Te koesteren, zoo dick hy uit den slagh
Zich zelf in 't git van haer schoone oogen zagh,
En zy den stam van NASSAU zocht te queecken
Door telgen, die den vader niet bezweecken,
Daer d'afkomst nu, voor wie zich 't raethuis buight,
Tot vreught des volx, zoo levend van getuight.
MARIA ziet haer zuster aen by vlaegen,
En heeft meer lust te vliegen, en te jaegen
Met haeren boogh, den koker op den rugh,
Naer hinde, en hart, en, altyt even vlugh,
In vryheit hof, en weerelt te vergeeten,
Dan dus, geboeit aen Venus goude keten,
Haer ga te zien naer d'oogen, en den mont.
Zy achtze wijs, die hier noit smaeck in vondt.
De zon is laegh gedaelt, de schim, aen 't groeien,
Voert ree 't gestarnte in top, en wy vermoeien
De Vorstenbruit, en Bruigom met dien zang.
De bruiloftstoon valt Venus oock te lang.
Het lust haer nu die beide voor te lichten
Naer 't groen prieel van myrten, daer gedichten
Verstommen, en de krijgh, die 't leven voedt
Den helt verwacht. op dit betrouwen moet
Uw huwelijck al 't rijck tot heil gedyen,
De waerheit van mijn wit en profecyen
Bezegelen, eer 't maenlicht, ongestuit
Voortvaerende, zijn zilvre glanssen sluit
Tot negenwerf in een volkome ronde.
Gaet heene: heelt de zoete minnewonde
Met balssem, die de dochter van Jupijn
Gelieven schenckt: en laet de zonneschijn
Op morgen zien in d'oogen van Mevrouwe
Dat zy bedyt by 's bruigoms liefde, en trouwe.
Dit zong ick in de vreught van 't algemeen,
Toen vryheer Graef, en Ridder Maerseveen,
Heer Spiegel, en van Hooren al de Goden,
En Godthe'ean van Oranje en Nassau nooden
Op 't heerlijck feest van Anhalt en zyn Bruit,
Zoo schoon gelyck de kroon op 't raethuis sluit.