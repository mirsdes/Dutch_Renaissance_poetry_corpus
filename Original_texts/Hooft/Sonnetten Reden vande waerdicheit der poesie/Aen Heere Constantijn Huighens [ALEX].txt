Men voede' Achilles op, met mergh wt leeuweschoncken 
Dies siedende' oorloghsucht reed door sijn leeden rap. V
an rusten wierdt hij mat: van woelen frisch: en schrap 
Stondt hij veel liever, dan hij stack in lust versoncken.
Maer Huighens inborst, die voor s√≥gh heeft opgedroncken 
Der eedle konsten, klaer en sinnesujvrend sap,
Vlamt op het eerlijck' fraeij. Waer nae sijn vrijerschap 
Wt allen ijver rent, geprickt van heilghe voncken.
Dies luistren nu sijn lujt, sijn stem, sijn streelend dicht, 
Nae wetten van dien geest op alles afgericht.
Nae dese schickt zich 't pujck zijnre' wtgeleesen zeeden.
Doch dit 's maer voorspel. T'hans de welvaert van sijn landt 
En vrijgevochten volck, aenstellen wil haer trant,
Op maetslagh eener siel soo vol van rijm en reden.