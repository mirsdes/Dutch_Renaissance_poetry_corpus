V suet ghesichte en v seer eerlyck wesen 
Reyn suyuer maecht, so suyuer van aenschyne,
Doen lancx soo meer vermeerderen myn pyne: 
Nochtans worden van my altyts ghepresen
V aenschyn claer, v bruyn oochskens by desen,
V blondich haer waer deur√© ick ten fyne, 
Hopende ben volcomen medecyne,
En soo deur v noch te worden ghenesen.
Versmaeyt ghy my, myn leuen sal haest eynden, 
Deur pyne swaer in droefheyt onghemeten, 
Maer seght my lief en sou v dit niet deeren,
Dat ghy alsoo myn schaduwe soudt seynden 
Naer Lethes vloet om te blyuen vergheten? 
God (hope ic) sal die wreetheyt van v weeren.